Kdyby se vlády posuzovaly podle jejich dobrých úmyslů, zastánci toho, že americká zahraniční politika má zdůrazňovat mezinárodní prosazování lidských práv, by se ze znovuzvolení prezidenta George W.�Bushe měli radovat.
Skutečně, žádný prezident USA o americkém úkolu prosazovat ve světě svobodu dosud nehovořil častěji a důrazněji.
Národní bezpečnostní strategie Spojených států, již Bushova administrativa zveřejnila v�září 2002, se hemží ostře formulovanými závazky k�prosazování lidských práv. Zprávy o stavu dodržování lidských práv v�jednotlivých zemích světa, publikované ministerstvem zahraničí, si co do výstižnosti i úplnosti udržují vysoký standard, jehož dosáhly za Clintonovy administrativy.
Pod prezidentem Bushem USA zaujaly rozhodný postoj k�poměrům v�oblasti lidských práv nejen v�psaneckých státech, jako je Barma, Kuba a Sýrie, ale i ve strategicky významných zemích jako Egypt, Uzbekistán a Čína.
Přesto ti, kdo se zabývají dopady Bushovy administrativy na mezinárodní lidskoprávní praxi, často tvrdí, že Bushovo znovuzvolení způsobí v�oblasti lidských práv dlouhodobou, ba možná nevratnou újmu.
Existují tři zásadní důvody, proč jsou dopady Bushovy administrativy na lidská práva v�takovém křiklavém nesouladu s�jejími proklamovanými záměry.
Jakmile se oficiální prohlášení USA o zbraních hromadného ničení a spojitosti s�teroristickými útoky z�11.�září 2001 stala neudržitelnými, Bush stále větší měrou zdůrazňoval argument, že americkou invazi ospravedlňovalo odstranění tyrana Saddáma Husajna, a tedy osvobození iráckého lidu.
V�zásadě se jedná o tvrzení, že válka byla oprávněná jako nástroj prosazování lidských práv.
Na ty obyvatele ostatních arabských zemí Středního východu a dalších regionů, kteří se staví proti válce, to působí tak, že se jim lidská práva jeví jako ospravedlnění šíření americké moci – nebo jako záminka k�němu.
Tento účinek zesílí jejich nedůvěru k�těm, kdo hovoří o lidských právech, což ve velké části světa Spojeným státům oproti minulosti významně ztíží snahy o mobilizaci podpory lidských práv.
Druhým důvodem, proč Bushovo znovuzvolení s�největší pravděpodobností poškodí prosazování lidských práv, je to, že představuje souhlas většiny Američanů s�administrativou, která je zodpovědná za vážná porušení lidských práv. Morální autorita Ameriky coby advokáta lidských práv závisí na její vlastní úctě k�lidským právům.
Po zavedení praxe dlouhodobého věznění bez obvinění, soudu či možnosti setkat se s�rodinou nebo právním zástupcem, po sexuálním ponižování a mučení vězňů, některých až k�smrti, a poté, co k�zodpovědnosti nebyl pohnán jediný vysoce postavený činitel odpovědný za politiky, jež k�těmto zločinům vedly, jsou dnes USA vnímány jako pokrytec, který ostatní vlády vyzývá, aby se takového zneužívání moci nedopouštěly.
Zatímco válka v�Iráku a zneužívání moci v�amerických vazebních zařízeních poškodily pozici lidských práv na Středním východě a v�Asii, třetí faktor oslabování lidských práv – neregulovaný volný obchod – se dotkl především Latinské Ameriky.
Právě tam Bushova administrativa nejenergičtěji prosazovala své přesvědčení, že volný pohyb kapitálu je aspektem lidských práv. V�Národní bezpečnostní strategii ze září 2002 Bushova administrativa označuje volný obchod nejen za chvályhodnou politiku, ale též za „morální princip“.
Mnozí Latinoameričané ztratili důvěru v�demokracii, protože jim ekonomicky nijak neprospěla.
Vnímají USA jako zastánce demokracie v�regionu a zároveň – kvůli jejich neoblomnému prosazování posvátnosti kapitálu – jako viníka jejich hospodářských potíží.
Jestliže se v�regionu popuzeném pocitem hospodářské porobenosti povýší ochrana kapitálu na morální princip nebo se obhajuje jako součást lidských práv, výsledkem je sílící rozčarování z�lidských práv.
Prezident Bush a mnozí jeho společníci mohou být ve své oddanosti záležitosti lidských práv upřímní.
Snad je to ale právě tato jistota dobrých úmyslů, co jim brání vidět škody, které páchají.
LONDÝN – Čínská finanční soustava v posledních letech prošla neobyčejnou evolucí.
Její transformaci sleduji jako člen Mezinárodního poradního sboru Čínské komise pro regulaci bankovnictví (CBRC).
V roce 2002 všechny velké čínské banky přetékaly nevymahatelnými půjčkami, které v některých případech přesahovaly v úhrnu 10 % celkové bilance.
Žádná z velkých bank nesplňovala ani nároky Basel 1 na kapitálovou přiměřenost.
Málokterý z finančníků v Londýně či New Yorku dokázal jmenovat jinou banku než Bank of China, která byla často mylně pokládána za banku centrální.
A zmínka, že Federální rezervní systém USA či britský Úřad pro finanční služby by se v něčem mohly přiučit od čínských finančních orgánů, by se považovala za absurdní.
Problém starých nevymahatelných půjček se vyřešil, především zřízením společností, které pochybná aktiva převzaly do správy, a injekcí čerstvého kapitálu do komerčních bank.
Byli přizváni zahraniční partneři, aby se zajistil přenos dovedností, a menšinové akciové podíly byly uvedeny na kapitálový trh.
V globálním žebříčku tržní kapitalizace se do první desítky podle aktuálních hodnocení probojovaly čtyři čínské banky.
V současnosti expandují v zahraničí, posílené svým pevným kapitálovým zázemím.
Ani v Číně nemají kouzelný lektvar na oživení půjčky dané vývozci, který zanikl.
Ať už dobrovolně či pod tlakem, velké čínské banky půjčovaly místním samosprávám značné sumy na infrastrukturní projekty, v řadě případů pochybné ekonomické hodnoty.
Neustále přítomné je riziko, že jednoho dne by se mohl zhroutit trh s nemovitostmi, avšak banky v Číně by z toho vyšly lépe než v USA a Británii, protože velká část spekulativních investic se financovala v hotovosti, popřípadě s mírnou dluhovou pákou.
Pekingské orgány, zejména CBRC a Lidová banka Číny (skutečná centrální banka), mají dobré výsledky v řízení vznikajících vzestupů a propadů a ani tentokrát bych si nevsadil proti jejich úspěchu.
Vyznačují se značnou pružností, plynoucí ze škály politických nástrojů zahrnující rozličné požadavky na kapitál a rezervy a přímé regulační nároky na podmínky hypotečního úvěrování.
Už několik měsíců utahují růstu úvěrů šrouby a má to pozitivní účinky.
Bylo by lichotivé domnívat se, že k tomuto obratu v čínské finanční soustavě došlo díky moudrým radám zahraničních konzultantů.
Jenže ačkoliv externí vlivy byly v některých ohledech přínosné (impuls Basel 1 a 2 dodal v Pekingu sílu těm, kdo byli odhodláni očistit bankovní soustavu), Číňané dnes – nikoliv nerozumně – přistupují k radám z londýnské City a z Wall Street s jistou skepsí.
Na nedávnou kritiku asijských regulátorů z úst amerického ministra financí Timothyho Geithnera se například napříč regionem pohlíží s pohrdáním, o nedůvěře ani nemluvě.
Na místě je víc pokory, vzhledem k výkonu amerických regulačních orgánů během nástupu krize.
Na současném dění je nejzajímavější sledovat sílící konvergenci regulatorních filozofií a nástrojů v Pekingu, Londýně a New Yorku.
Až do nedávného bezmála zhroucení západního kapitalismu se severoatlantické orgány domnívaly, že nastal konec finančních dějin.
Finanční poměry bylo možné ovládat jediným nástrojem – krátkodobou úrokovou sazbou – uplatňovaným výhradně k prosazování určitého implicitního či explicitního cíle inflace spotřebitelských cen.
Kapitálová přiměřenost bank se nastavila globálně, a jakmile byla stanovena, zůstávala fixní.
Banky měly své vlastní pobídky k rozumnému půjčování a jeho regulace by se nutně ukázala jako neefektivní.
Naproti tomu v Číně byly všechny aspekty činnosti bank pod přímým dohledem.
Dnes si pekingští činitelé uvědomují výhody rezervovanějšího přístupu i institucí s primárně komerčním zaměřením.
Využívání různých požadavků na kapitál a rezervy, poměrů půjček vůči vkladům, dolních prahů depozit a horních prahů zadlužení jako nástrojů regulace úvěrování nemovitostí se ale nevzdali.
Na vyspělých kapitálových trzích tyto „makroprudenční instrumenty“, abych použil termínu, který je dnes v Bazileji v módě, přitom právě pilně znovuobjevujeme.
Uvědomujeme si dnes užitečnost flexibilnější sady nástrojů, jimiž lze reagovat na nadměrný rozmach úvěrů či bubliny cen aktiv, kde úpravy krátkodobých úrokových sazeb mohou být neúčinné, či dokonce dvojsečné.
Zvýšení úrokové sazby může sice zmírnit žár na hypotečním trhu, ale zároveň zchladí zbytek ekonomiky.
Součástí regulatorního myšlenkového světa předkrizové anglosféry bylo proslulé provolání britské ministerské předsedkyně Margaret Thatcherové, že „trhu se nelze vzpírat“.
Bývalý předseda Fedu Alan Greenspan odmítal veškeré pokusy zkrotit elán tvůrců bohatství na Wall Street.
Nic jim nebránilo, aby bublinu nazývali bublinou a určitou intervencí ji vyfoukli.
Názory Thatcherové dnes už ve všech otázkách ctí jen Sarah Palinová a Greenspan byl z dějin finančnictví vyretušován, po čínském vzoru.
Když se zkraje roku 2009 skupina G7 transformovala v G20, mnoho lidí se pochopitelně obávalo, že při tak rozmanité škále účastníků z tak odlišných tradic bude v Basilejském výboru i jinde těžké dosahovat konsenzu v regulatorních otázkách.
Základní prvky širšího konsenzu nad budoucí úlohou finanční regulace už máme, tedy za předpokladu, že Američané jako Geithner dokážou odolat svému neustálému pokušení říkat zbytku světa, aby dělal, co mu říkají, ne co sami dělají.
NEW YORK – Hospodářský propad, který začal v roce 2007, přetrvává a všichni mají v hlavě očividnou otázku: Proč?
Pokud lépe neporozumíme příčinám krize, nemůžeme zavést účinnou strategii zotavení.
Bylo nám řečeno, že jde o finanční krizi, a tak se vlády na obou stranách Atlantiku zaměřily na banky.
Stimulační programy byly vydávány za dočasný lék proti bolesti, který je potřebný k přemostění propasti do doby, než se finanční sektor zotaví a soukromé půjčky obnoví.
Bankovní zisky a bonusy se sice vrátily na původní hodnoty, ale půjčky se navzdory rekordně nízkým dlouhodobým i krátkodobým úrokovým sazbám nezotavily.
Banky tvrdí, že půjčování zůstává omezené kvůli nedostatku důvěryhodných půjčovatelů v důsledku churavějící ekonomiky.
Velké podniky koneckonců sedí na několika bilionech dolarů v hotovosti, takže peníze nejsou tím, co by jim bránilo v investování a najímání zaměstnanců.
Některé menší podniky – a možná jich je mnoho – jsou však v diametrálně odlišné pozici; jsou zbaveny prostředků, takže nemohou růst a mnohé z nich jsou nuceny se zmenšovat.
Celkově přesto platí, že firemní investice – s výjimkou stavebnictví – se vrátily na úroveň 10% HDP (z hodnoty 10,6% před krizí).
Vzhledem k takovému přebytku kapacit na trhu nemovitostí se důvěra na předkrizovou úroveň v brzké době nevrátí bez ohledu na to, co se děje s bankovním sektorem.
Neomluvitelná lehkovážnost finančního sektoru, kterému dala bezmyšlenkovitá deregulace volné pole působnosti, byla evidentně urychlovačem krize.
Dědictví přehnané kapacity na trhu nemovitostí a předlužených domácností činí zotavení o to složitějším.
Ekonomika však byla velmi nemocná už před krizí; bublina na trhu nemovitostí pouze zakryla její slabiny.
Nebýt spotřeby podporované bublinou, bývalo by došlo k mohutnému poklesu agregátní poptávky.
Místo toho se míra osobních úspor zřítila na pouhé jedno procento a dolních 80% Američanů každoročně utrácelo zhruba 110% svého příjmu.
I kdyby byl finanční sektor plně vyspravený a i kdyby si tito rozmařilí Američané nevzali ponaučení, jak je důležité spořit, jejich spotřeba by dnes byla omezená na 100% jejich příjmu.
Každý, kdo mluví o „návratu spotřebitele“ – a to i po jeho oddlužení –, proto žije v říši fantazie.
Náprava finančního sektoru byla nezbytná pro hospodářské zotavení, ale zdaleka nebyla dostatečná.
Abychom pochopili, co je třeba udělat, musíme porozumět problémům ekonomiky předtím, než krize udeřila.
Rychlý růst produktivity ve výrobě předběhl růst poptávky, což znamenalo, že se snížila zaměstnanost ve výrobě.
Tento problém je analogický s tím, který vyvstal na počátku 20. století, kdy rychlý růst produktivity v zemědělství přinutil pracovní sílu k přesunu z venkovských oblastí do městských výrobních center.
Vzhledem k poklesu příjmů v zemědělství o více než 50% v letech 1929 až 1932 se dala masivní migrace očekávat.
Pracovníci však byli „uvězněni“ ve venkovském sektoru; k přesunu neměli prostředky a jejich klesající příjmy natolik oslabily agregátní poptávku, že se prudce zvýšila nezaměstnanost ve městech a ve výrobě.
V případě Ameriky a Evropy jde ruku v ruce s potřebou, aby se pracovní síla přesunula směrem od výroby, také přesouvající se komparativní výhoda: nejenže je celkový počet pracovních míst ve výrobě z globálního hlediska omezený, ale zároveň bude mít menší podíl těchto pracovních míst lokální charakter.
Globalizace je jedním, ale ne jediným faktorem přispívajícím ke druhému klíčovému problému – rostoucí nerovnosti.
Přesun příjmů od těch, kdo by je utratili, k těm, kdo to nedělají, snižuje agregátní poptávku.
Podle stejné logiky přesunuly prudce rostoucí ceny energií kupní sílu ze Spojených států a Evropy k vývozcům ropy, kteří u vědomí rozkolísanosti cen energií logicky velkou část těchto příjmů uspořili.
Posledním problémem, jenž přispěl ke slabosti globální agregátní poptávky, bylo mohutné hromadění rezerv v zahraniční měně rozvíjejícími se trhy – které k tomu částečně motivovalo špatné zvládnutí východoasijské krize Mezinárodním měnovým fondem a americkým ministerstvem financí v letech 1997-1998.
Mnohé z nich si řekly: „Už nikdy.“ Nahromadění rezerv – jejichž celková hodnota dnes v rozvíjejících se a rozvojových ekonomikách činí přibližně 7,6 bilionu dolarů – je sice ochránilo, ale peníze putující do rezerv nejsou utracené peníze.
Začneme-li odzadu, země, které akumulovaly velké rezervy, dokázaly přestát hospodářskou krizi lépe, takže motivace k hromadění rezerv je ještě silnější.
Stejně tak platí, že zatímco bankéři získali své bonusy zpět, mzdy zaměstnanců se snížily a jejich pracovní doba se zkrátila, což dále prohloubilo příjmovou propast.
A protože se ceny ropy letos v létě vrátily na hodnotu přes 100 dolarů za barel – a stále jsou vysoké –, putují peníze znovu do zemí vyvážejících ropu.
Strukturální transformace rozvinutých ekonomik, jež vyplývá z potřeby přesunout pracovní sílu z tradičních výrobních odvětví jinam, navíc probíhá velmi pomalu.
Vláda hraje stěžejní roli při financování služeb, které lidé chtějí, jako jsou školství a zdravotnictví.
A pro obnovu konkurenceschopnosti v Evropě a USA bude klíčové zejména vládou financované školství a odborný výcvik.
Evropa i USA se však rozhodly jít cestou fiskálních úspor, čímž v podstatě zajistily, že proměna jejich ekonomik bude pomalá.
Recept na to, co globální ekonomiku trápí, vyplývá přímo z diagnózy: jsou to masivní vládní výdaje zaměřené na usnadnění restrukturalizace, podporu energetických úspor a snížení nerovnosti, a také reforma globálního finančního systému, která vytvoří alternativu k hromadění rezerv.
Vedoucí světoví představitelé – i občané, kteří je volí – si to nakonec uvědomí.
NEW YORK – Od letní olympiády v Moskvě roku 1980, konané za dob studené války, jsou zimní hry v Soči první, jež hostí Rusko.
Dnešní hry jsou ale příhodným okamžikem ohlédnout se za nedávnými hospodářskými dějinami Ruska – a nahlédnout také do budoucna.
Mnozí pamětníci krachu Sovětského svazu v roce 1991 a následné bouřlivé doby jsou přesvědčeni, že ruská ekonomika dnes musí být zbídačená a nestabilní – a daleko za prosperující Čínou.
Podle Mezinárodního měnového fondu činil ruský příjem na hlavu v roce 2013, měřeno paritou kupní síly, zhruba 18 600 amerických dolarů, téměř dvojnásobek oproti čínskému příjmu na hlavu ve výši kolem 10 000 dolarů.
Podle údajů Světové banky se tamní míra krajní chudoby blíží nule, kdežto v Číně roku 2009 (posledním roce, pro nějž jsou data k dispozici) dosahovala 11,8 %.
Ano, ruské hospodářství v poslední době vzpružily nejen zdravé makroekonomické politiky, ale také vysoké světové ceny ropy a plynu.
Ostatně zhroucení světových cen ropy po roce 1985 přispělo k závažné hospodářské krizi v Sovětském svazu a Rusku koncem 80. let a začátkem 90. let.
To je důležitá okolnost, jelikož hospodářské reformy zavedené bývalým sovětským prezidentem Michailem Gorbačovem a bývalým ruským prezidentem Borisem Jelcinem proto narážely na ostré protivětry.
Dva roky (1992-1993) jsem působil jako makroekonomický poradce ministerského předsedy Jegora Gajdara a ministra financí Borise Fjodorova a snažil jsem se Rusku pomoci skoncovat s vysokou inflací a krajním nedostatkem některého zboží, jimiž se vyznačovaly poslední roky sovětské éry, a zahájit přechod Ruska k tržnímu hospodářství.
Doporučil jsem strategii makroekonomické stabilizace, která výtečně uspěla v nedalekém Polsku; ta vyžadovala včasnou finanční pomoc Spojených států, Evropy a MMF, jakou dříve obdrželo právě Polsko.
Západ bohužel potřebnou finanční pomoc neposkytl, vzdor mým (a mnoha dalším) doporučením, a ruská hospodářská a finanční kalamita byla proto vážnější.
Tehdy jsem nečinnost Západu připisoval nekompetentnosti na straně americké vlády a MMF.
Při pohledu zpět je jasné, že se jednalo rovněž o záměrnou strategii amerických neokonzervativců typu tehdejšího ministra obrany Dicka Cheneyho oslabit nový ruský stát.
Americká vláda měla v polovině 90. let také spoluvinu na plenění ruského státního majetku, včetně ropného bohatství, které bylo bezskrupulózně privatizováno.
Dobrou zprávou je, že se Rusko dokázalo z oněch strašlivých let odrazit, ač ne díky Západu či vládě USA.
Ruské tržní hospodářství, byť poskvrněné korupcí, zapustilo kořeny.
Po několika letech vnitřní politické řevnivosti a zbytečných odkladů bylo dosaženo makroekonomické stabilizace a byl oživen ruský hospodářský růst, zejména když začaly stoupat ceny ropy a plynu.
V letech 2001 až 2013 ruský HDP rostl robustním průměrným ročním tempem ve výši 4,4 %.
MMF stanovil ruskou míru inflace v roce 2013 na 6,9 %, přičemž nezaměstnanost činila 5,5 % a rozpočtový schodek pouhé 0,3 % HDP.
Rusko by přesto mohlo dosáhnout ještě většího úspěchu, kdyby svou ekonomiku založilo na dvou motorech růstu, nejen na jednom.
Ropa a plyn mu pro nadcházející roky nadále zajišťují mohutnou vzpruhu, zejména za situace, kdy se významným odběratelem stává Čína.
Rusko však má obrovský a stále nedostatečně využitý potenciál v mnoha globálních odvětvích špičkové techniky.
Během sovětské éry Rusko produkovalo širokou škálu průmyslových produktů založených na vyspělé technice, od letadel přes počítače po důmyslné strojírenské zboží.
Na rozdíl od čínského průmyslu byla ruská výrobní odvětví téměř úplně odstřižená od světových trhů, vlivem studené války i sovětského plánování.
Když se postsovětské Rusko otevřelo obchodu, tamní průmyslové podniky byly výrazně pozadu za nejnovější technikou, zejména v dynamickém sektoru informačních a komunikačních technologií (ICT).
Řada průmyslových odvětví zkolabovala, vlivem nezájmu, nedostatku mezinárodních partnerů a finančního chaosu.
Ty, které přežily, se udržely z posledních sil a jejich výrazně snížený objem produkce směřoval zejména na dřívější sovětský trh.
Rusko má odborné znalosti, strojírenství s kvalifikovaným personálem a základnu přírodních zdrojů, aby začalo globálně konkurovat ve škále významných odvětví špičkové techniky, mimo jiné v oblasti jaderné energetiky, komerčního leteckého průmyslu, komerční kosmické techniky (včetně satelitů a GPS), hardwaru a softwaru pro ICT, elektrických vozidel, vysokorychlostní železnice, petrochemie a těžké techniky pro těžební a uhlovodíkový sektor.
Všem těmto odvětvím bude prospívat potenciál k obrovskému růstu poptávky na velkých trzích, například v Číně, Africe a Indii.
K dosažení dlouhodobého růstu taženého odvětvími špičkové techniky je však zapotřebí podnikatelského prostředí, které povzbuzuje k investicím v soukromém sektoru, včetně otevřenosti vůči zahraničním aktérům.
Kromě toho je nezbytné, aby společenské a politické prostředí vyhovovalo pracovním silám v oblasti vyspělé techniky, tedy aby poskytovalo přitažlivou kvalitu života, zajišťovalo občanské svobody a podporovalo podnikavost a tvořivost.
Konečně je třeba, aby hospodářské politiky povzbuzovaly technické pokroky a globální technickou spolupráci ve slibných sektorech.
Stojí za povšimnutí, že Rusko nedávno uzavřelo dohodu, že bude financovat jadernou elektrárnu v Maďarsku, a vypadá to, že totéž by mohlo udělat v Turecku.
Poptávka po jaderné energii poroste v rámci globálního úsilí o dekarbonizaci světové energetické soustavy.
Nové ruské reaktory se zdají být bezpečné a schopné konkurovat jinde vyráběným reaktorům.
Obdobně se možná dočkáme toho, že na globální trh vstoupí v Rusku vyráběné civilní letouny, a to v partnerství s mezinárodními firmami, zejména těmi, jež s ruskými firmami dokážou spolupracovat na vyspělé letecké elektrotechnice řízené ICT.
V roce 1991 si mnozí lidé mysleli, že Rusko nedokáže zastavit vysokou inflaci, zavést tržní hospodářství a účinně konkurovat na světových trzích.
Ano, Rusko je stále příliš závislé na ropě a plynu a mělo by udělat víc pro transparentnost, otevřenost a soutěživost v podnikání i ve veřejné správě.
Trend je ale zřejmý: Rusko se stalo stabilním tržním hospodářstvím s vysokým důchodem a solidními vyhlídkami na desítky let svižného růstu HDP a pokroku v oblasti špičkové techniky, bude-li v nadcházejících letech uskutečňovat rozumnou ekonomickou strategii.
WASHINGTON – Během státní návštěvy čínského prezidenta Chu Ťin-tchaa ve Spojených státech na něj americký prezident Barack Obama činil nátlak ohledně lidských práv. Pravděpodobně se měl ptát více na šíření demokracie v Číně, protože by ho možná překvapilo, co by se doslechl.
V září 2010 přednesl Chu v Hongkongu projev, v němž vyzval k novému myšlení v oblasti čínské demokracie.
Doslova prohlásil: „Je zapotřebí… uspořádat demokratické volby podle zákona, mít demokratický rozhodovací proces, demokratické řízení i demokratický dohled, zabezpečit právo lidí vědět, participovat, vyjadřovat se a dohlížet.“
Jeho slova byla jen rozvedením dřívějších poznámek čínského premiéra Wen Ťia-paa pronesených v Šen-čenu, pobřežním městě a zvláštní ekonomické zóně, kde započala čínská hospodářská revoluce.
Wen prohlásil, že politické reformy včetně poskytnutí příležitosti občanům kritizovat a monitorovat vládu jsou nezbytné k udržení závratného hospodářského růstu Číny.
V opačném případě, uvedl premiér, budou ekonomické zisky země ztraceny.
Wenovy poznámky vedly ke spekulacím, že Šen-čen, který udal tempo hospodářského rozvoje Číny, by se brzy mohl stát „zvláštní politickou zónou“.
Experti na Čínu poznamenali, že dalším krokem by mohly být přímé volby šéfů šesti okrsků této zvláštní ekonomické zóny.
Většinu Nečíňanů by překvapilo zjištění, že Čína již dnes organizuje více voleb než kterákoliv jiná země na světě.
Na základě Organického zákona o vesnických výborech se v každé z přibližně milionu čínských vesnic, v nichž žije zhruba 600 milionů voličů, konají jednou za tři roky místní volby.
Kritikové se ušklíbají, že tyto volby jsou zmanipulované místními představiteli komunistické strany.
Podle výzkumu Roberta Benewicka, profesora Sussexské univerzity v Anglii, jsou však vesnické volby stále konkurenčnější, se stále vyšším počtem nezávislých kandidátů a se stále vyšší mírou využívání tajného hlasování.
V případě voleb, které byly skutečně konkurenční, nalezli vědci podle svého tvrzení důkazy o pozitivních dopadech takového průběhu.
Například ekonom Jao Jang ve studii posuzující 40 vesnic v průběhu 16 let zjistil, že zavedení institutu voleb vedlo ke zvýšení výdajů na veřejné služby o 20% při současném snížení výdajů na „administrativní náklady“ – což je byrokratický výraz pro korupci – o 18%.
Wen navíc naznačil, že vesnické volby by se během příštích několika let mohly rozšířit i na druhou nejvyšší státní úroveň – okresní samosprávy.
Skromné čínské experimenty s místními volbami navíc doplňuje uplatňování „deliberativní demokracie“.
Čínští představitelé si najali profesora Stanfordovy univerzity Jamese Fishkina, aby sestavil reprezentativní vzorek občanů města Ce-kuo, kteří pak měli pomocí dotykových hlasovacích zařízení a handheldů rozhodnout, jakým způsobem by mělo město utratit rozpočet na veřejné práce v objemu 6 milionů dolarů.
Metoda z Ce-kua byla označena za nesmírně úspěšnou a napodobována ve všech ostatních koutech Číny.
Prezident Chu prý dopřává sluchu profesoru Jü Kche-pchingovi, vlivnému komunistickému činiteli a autorovi prominentní knihy s názvem Demokracie je dobrá věc.
Profesor Jü a další postrkávají demokracii kupředu přímo uvnitř samotné komunistické strany.
Už se konaly konkurenční volby na nižší stranické posty, přičemž v případě hlasování do provinčních a celostátních stranických shromáždění bylo na kandidátních listinách o 15-30% více kandidátů než volných míst.
A protože má Komunistická strana Číny 73 milionů členů, skýtá takový „demokratický předvoj“ obrovský potenciál.
Pokud se vnitřní volby všeobecně rozšíří, mohly by se linie ideologického nesouhlasu uvnitř elitních kruhů zřetelněji vykreslit, což by mohlo dále povzbudit volání po nějakém typu reprezentativní institucionální struktury.
Rychlé změny v Číně už dnes vyústily v souboj myšlenek, v konfrontaci pobřežních území a velkých měst s venkovem a vnitrozemskými provinciemi a ve střet bohatých proti chudým.
Je samozřejmě nepravděpodobné, že čínská demokracie bude při dalším vývoji napodobovat západní model.
Konfuciánstvím inspirovaní intelektuálové jako například Ťiang Čching představili novátorský návrh na trojkomorový zákonodárný sbor.
Zákonodárci v jedné komoře by se vybírali na základě zásluh a schopností, zatímco ve zbylých dvou komorách na základě nějakého typu voleb.
Jedna volená komora by mohla být vyhrazena pouze pro členy komunistické strany a druhá pro zástupce lidu volené obyčejnými Číňany.
Tento trojkomorový zákonodárný orgán, domnívají se jeho zastánci, by lépe zajistil, aby politická rozhodnutí dělali vzdělanější a osvícenější zástupci, čímž by se předešlo křiklavému populismu ze strany politických uskupení volených v západním stylu.
Je fascinující představit si, jak Čína podstupuje nějaký typ novátorského demokratického experimentu, v jehož rámci kombinuje trojkomorový systém s metodami deliberativní demokracie, aby nakonec ukovala novou dělbu mocí – a tím i nový typ politické zodpovědnosti.
Někdejší nejvyšší čínský představitel Teng Siao-pching se nechal v roce 1987 slyšet, že za 50 let se v zemi budou konat celostátní volby.
Čínská demokratická trajektorie nevyvolává příliš hlasitý ohlas, ale možná nakonec naplní Tengův slib ještě před plánovaným termínem.
LONDÝN – Velká Británie přijala koncept nezávislosti centrální banky pozdě, protože tehdejší premiérka Margaret Thatcherová se ostře stavěla proti tomu, aby nikým nevolení bankéři kontrolovali úrokové sazby.
Dokonce tehdy prohlásila, že ona se této kontroly nikdy nevzdá, a Bank of England (BoE) se skutečně osvobodila až v roce 1997, kdy byla zvolena první labouristická vláda Tonyho Blaira.
„Staré dámě na Threadneedle Street“, jak se Bank of England přezdívá, tak bylo 303 let, když jí bylo poprvé umožněno dělat vlastní rozhodnutí – a také vlastní chyby.
Zatímco americký Federální rezervní systém a německá Bundesbank byly nezávislé už dlouho, většina ostatních evropských zemí se k nim připojila až před vytvořením měnové unie.
Pokud jde o francouzskou centrální banku, ta byla od Napoleonových časů ponechána „v rukou vlády, ale ne tak nápadně“.
V uplynulých 20 letech znamenala nezávislost centrální banky jakýsi „konec dějin“ pro měnovou politiku poté, co bylo neúspěšně odzkoušeno mnoho jiných režimů.
V letech před globální finanční krizí z roku 2008 panoval názor, že nezávislé centrální banky dokážou úspěšně kontrolovat inflaci, přičemž obzvláště nadšené z nezávislosti centrální banky byly státy se značnými fiskálními deficity, poněvadž těžily z nižších dlouhodobých úrokových sazeb.
Centrální banky, které regulují také bankovní sektor, musely řešit složité otázky kvůli své bezstarostnosti ve světle rychlé úvěrové expanze, ale když nastaly problémy, sklidily všeobecnou chválu za promptní a rozhodnou reakci.
Období konsensu v oblasti měnové politiky se však možná chýlí ke konci.
Ve Spojených státech republikánský prezidentský kandidát Donald Trump zpochybnil nezávislost guvernérů Fedu a dal jasně najevo, že bude-li zvolen, rychle vedení Fedu vymění.
V Evropě je politika kvantitativního uvolňování realizovaná Evropskou centrální bankou terčem všeobecné kritiky a prezident ECB Mario Draghi musel nedávno obhajovat svůj přístup před nesmírně kritickým německým parlamentem.
Také britští politici začali vznášet protesty, ačkoliv kritika BoE se dlouho pokládala za obdobu rouhání se v kostele.
Britská premiérka Theresa Mayová v nedávném projevu na konferenci Konzervativní strany poznamenala, že „měnová politika má některé ošklivé vedlejší účinky.
William Hague, vlivný bývalý lídr konzervativců, byl ještě otevřenější, když nedávno vyslovil nepříliš skrývanou hrozbu: pokud centrální banky „brzy nezmění kurz, bude jejich nezávislost čelit stále prudšímu útoku“.
V takovém případě, dodal Hague, „éra jejich tolik ceněné nezávislosti skončí, možná i docela dramaticky“.
Mayová sice popřela jakoukoliv roztržku mezi svou vládou a guvernérem BoE Markem Carneym, avšak je zřejmé, že se měnová politika stala vůbec poprvé za 20 let předmětem politické debaty.
V reakci na tyto kacířské výpady působil Carney klidně a chápavě; a také Draghi se argumenty svých kritiků chvályhodně zabývá.
Člen výkonné rady německé Bundesbank Andreas Dombret naopak vyzkoušel jinou taktiku.
Na říjnové konferenci Sdružení britských bankéřů v Londýně řekl: „Možná přišel čas jemně připomenout, že nezávislost centrálních bank je mimo diskusi.
Bylo by záhodno, aby politici neuplatňovali svůj vliv na nesprávných místech.“
Neuvážené řeči o měnové politice mohou zneklidnit trhy a politici by si měli dávat pozor na to, co vlastně chtějí.
Pravděpodobně však nebudou souhlasit s tvrzením, že nezávislost centrálních bank je „mimo diskusi“.
Pravděpodobně budou od technokratů požadovat větší skromnost, protože co politici dali, mohou také vzít.
A to, že debatují o sociálních důsledcích měnové politiky, ještě nemusí nutně znamenat, že zpochybňují legitimitu těch, kdo určili směr.
Platí silný argument, že centrální banky izolované od krátkodobých politických tlaků jsou pozornými strážci cenové stability a dobře slouží globální ekonomice.
Není zřejmé, že návrat k politicky určovaným úrokovým sazbám by měl jiné než jen bezprostřední přínosy.
Přesto musíme uznat, že rozsáhlé kvantitativní uvolňování zavedlo centrální banky na neprozkoumané území, kde se hranice mezi měnovou a fiskální politikou rozmazává.
Například ve Velké Británii rozhoduje ministerstvo financí na úrovni ekonomické intervence, zatímco BoE určuje načasování a metodu implementace.
Centrální bankéři musí dát najevo, že chápou politické tlaky a nezvyklé okolnosti, které nulové, či dokonce záporné úrokové sazby vyvolávají.
Střadatelé trpce žehrají na to, že jsou trestáni za uvážlivost; odmítání debatovat o tomto i o dalších důsledcích současné měnové politiky není přijatelná reakce.
Nezávislost vyžaduje vyšší míru zodpovědnosti a průhlednosti, s nimiž se jednotlivá politická řešení vysvětlují veřejnosti.
BoE slouží ke cti, že ukazuje cestu vpřed sérií otevřených fór, která se konají po celé Británii.
Přibližování měnové politiky lidem je časově náročné, ale zároveň nezbytné, pokud chceme zachovat politický konsensus potřebný k udržení nezávislosti.
BUDAPEŠŤ – Je to otřepaný kontrast: Spojené státy jsou nábožensky založené, Evropa je sekulární.
Jenže ve skutečnosti se tento obehraný protiklad v některých ohledech poslední dobou obrací: v nedávných amerických prezidentských volbách nehrálo náboženství prakticky žádnou roli, kdežto v celé řadě různých evropských zemí vzplanuly rozsáhlé spory o náboženství, což naznačuje, že otázky víry se vracejí do nitra evropské politiky.
Při četných příležitostech prohlásil, že jeho vlast musí přehodnotit své tradiční přísné oddělení státu a náboženství, nazývané laïcité .
Konkrétně by Francie podle dvakrát rozvedeného prezidenta, který se sám prohlašuje za „kulturního katolíka“, měla pěstovat „pozitivní sekularismus“.
Oproti negativnímu laïcité , které podle Sarkozyho „vylučuje a odsuzuje“, pozitivní laïcité vybízí k „dialogu“ a uznává sociální přínosy náboženství.
V rozsáhle kritizovaném projevu v Římě na konci roku 2007 Sarkozy kvitoval křesťanské kořeny Francie, „nejstarší dcery Církve“.
Teď prosazuje státní subvence pro náboženské organizace – což je politika, která rozladila jeho četné sekulární kritiky.
Tato nová přitažlivost náboženství – po dlouhém období, kdy se bralo za samozřejmost, že sekularizace bude politický význam víry setrvale snižovat – není výhradně francouzským fenoménem.
Španělská Lidová strana se během předvolební kampaně v březnu roku 2008 usilovně snažila mobilizovat katolíky.
Církev lidovce podporovala v souboji s premiérem Josém Luisem Rodríguezem Zapaterem, jehož obhajoba sňatků mezi homosexuály, mírnějších rozvodových zákonů a vyškrtnutí povinných hodin náboženství z národních školských osnov mnohé náboženské konzervativce rozzlobila.
Zapatero nakonec pokládal za nezbytné sdělit vatikánskému vyslanci, že španělští biskupové by se měli přestat vměšovat do voleb (v nichž zvítězil).
V Itálii předseda vlády Silvio Berlusconi přivodil ústavní krizi, když se pokusil spěšně zavést legislativu, která by zabránila odpojení pacientky v kómatu od život udržujících přístrojů.
To mnoha pozorovatelům připomnělo snažení americké Republikánské strany, když za prezidentské éry George W.
Konečně je tu Británie, obvykle pokládaná za zřejmě nejpevněji sekulární zemi v západní Evropě, a tudíž za nejméně pravděpodobného kandidáta na návrat náboženství v jakékoli podobě (kromě tamní muslimské komunity).
Nově vzpružená Konzervativní strana pod vedením Davida Camerona naslouchá řadě myslitelů, přezdívaných „rudí toryové“, kteří na partaj naléhají, aby se obrátila zády k thatcherismu a jako významnou sílu tříbící zodpovědné sociální chování vzala za svou občanskou společnost, místní komunity, rodinu a zejména náboženství.
Netvrdím ovšem, že v různých evropských zemích sílí religiozita jednotlivců – pro to bychom stěží našli důkazy.
Celosvětově sice mohou existovat dobré důvody k diskusím o tom, co sociologové označují za vzestup „postsekulárních společností“, ale Evropa zůstává výjimkou.
Vysvětlení těchto nových veřejných sporů obklopujících náboženství spočívá v něčem jiném, něčem politickém: v dilematu, ve kterém se nacházejí pravicové a středopravé evropské strany.
Mnohé z těchto stran dříve prosazovaly tržní radikalismus nebo alespoň velké dávky ekonomické liberalizace.
Už od doby před propuknutím finanční krize od těchto přístupů ustupují a pokoušejí se vytvo��it si laskavější, sociálně svědomitější image.
Na cestě za tím, co Cameron označil za novou „tvář, půvab a identitu“, však tyto strany balancují na hraně: na jednu stranu se pokoušejí vypadat moderně – například jmenováním čím dál většího počtu žen a příslušníků etnických menšin na posty v kabinetu.
Na druhou stranu se stavějí do role zapřisáhlých nepřátel údajného mravního relativismu levice – což je image, u níž je příklon k náboženství pochopitelně užitečný.
Ostatně někteří intelektuálové blízcí pravici už dlouho prosazují otevřenost vůči evropským muslimským přistěhovalcům a jejich potomkům.
Tam, kde mohou volit, budou prý muslimští tradicionalisté volit raději konzervativní stranu, byť má katolické kořeny, než sekulární levicovou stranu považovanou za obhájkyni uvolněných mravů.
Tím nechci říct, že všechny odkazy k náboženství jsou jen cynické předvolební fígle.
Obzvlášť po srážce s finanční krizí se náboženství vykresluje jako pramen toho, co Sarkozy a německá kancléřka Angela Merkelová označují za program „umravnění kapitalismu“.
Vzít ale tento odkaz vážně by vyžadovalo mnohem rozsáhlejší přetvoření kapitalismu, než o jakém jsou připraveni uvažovat i vyhlášení křesťanští demokraté, včetně výrazně širšího přerozdělení vlastnictví a mechanismů, které by zajistily podíl pracujících na managementu.
Teorie „rudého toryismu“ sice dělají několik kroků tímto směrem, ale teprve se uvidí, jestli se někdy projeví v praxi.
Pokušení evropské pravice momentálně spočívá v tom, že svou „novou tvář“ bude hledat pomocí selektivních odkazů na náboženství – a počká si, zda to jako předvolební strategie zabere.
Neměla by ovšem zapomínat, že rozpoutávat Kulturkampf je hra s ohněm: po jistou dobu je sice možné náboženské vášně využívat jako nástroj, ale natrvalo je řídit shora nelze.
LONDÝN – Velkou recesi z let 2008-2009 odstartovalo nadměrné hromadění dluhů a transakce s vypůjčenými penězi na straně domácností, finančních institucí, a dokonce i podnikového sektoru v mnoha rozvinutých ekonomikách.
A zatímco se s polevováním krize hodně hovoří o omezení zadluženosti, skutečnost je taková, že ukazatele zadluženosti v soukromém sektoru se stabilizovaly na velmi vysokých úrovních.
V důsledku fiskálního stimulu a socializace části ztrát soukromého sektoru nyní naopak dochází k mohutnému nárůstu transakcí s vypůjčenými penězi ve veřejném sektoru.
V mnoha rozvinutých ekonomikách lze nalézt deficity přesahující 10% HDP a očekává se, že prudce vzrostou i poměry dluhu k HDP – v některých případech se v příštích několika letech zdvojnásobí.
Jak ukazuje nová kniha Tentokrát je to jinak z pera Carmen Reinhartové a Kena Rogoffa, takové krize účetní bilance vedly v minulosti k hospodářským zotavením, která byla pomalá, chudokrevná a po mnoho let podprůměrná.
Vzhledem k mohutnému opětovnému rozmachu transakcí s vypůjčenými penězi ve veřejném sektoru jsou další silnou možností problémy suverénních dluhů.
V zemích, které nemohou emitovat dluh ve vlastní měně (tradičně jsou to země s rozvíjejícími se ekonomikami) nebo které sice emitují dluh ve vlastní měně, ale nemohou nezávisle tisknout peníze (jako je tomu v eurozóně), vedou neudržitelné fiskální deficity v mnoha případech k úvěrové krizi, suverénní platební neschopnosti nebo k jiné vynucené formě restrukturalizace veřejného dluhu.
Ve státech, které si půjčují ve vlastní měně a mohou monetizovat veřejný dluh, je suverénní dluhová krize nepravděpodobná, avšak monetizace fiskálních deficitů může vést v konečném důsledku k vysoké inflaci.
A inflace je – podobně jako platební neschopnost – kapitálová daň uvalená na držitele veřejného dluhu, poněvadž snižuje reálnou hodnotu nominálních závazků při pevných úrokových sazbách.
Nedávné problémy, jimž čelilo Řecko, jsou tedy jen špičkou ledovce suverénních dluhů v mnoha rozvinutých ekonomikách (a v menším počtu rozvíjejících se trhů).
Dravci na trhu dluhopisů se již zaměřili na Řecko, Španělsko, Portugalsko, Velkou Británii, Irsko a Island a vyšroubovali výnosy z vládních dluhopisů ještě výše.
Nakonec se mohou zaměřit i na další země – dokonce i na Japonsko a Spojené státy –, kde se fiskální politika nachází na trvale neudržitelné dráze.
Ve většině rozvinutých ekonomik zhoršuje problém fiskální udržitelnosti i stárnoucí populace – což je závažné téma zejména v Evropě a Japonsku –, poněvadž klesající počet obyvatel zvyšuje zatížení nefinancovaných závazků veřejného sektoru, zejména systémů sociálního zabezpečení a zdravotnictví.
Z nízkého či záporného populačního růstu vyplývá také nižší potenciální hospodářský růst a tím i horší dynamika dluhu k HDP a stále silnější pochybnosti o udržitelnosti dluhu veřejného sektoru.
Dilema tkví v tom, že fiskální konsolidace je sice nezbytná k zabránění neudržitelnému zvyšování úrokového rozpětí u suverénních dluhopisů, avšak krátkodobé účinky zvyšování daní a omezování vládních výdajů mají sklon slábnout.
I to komplikuje dynamiku veřejného dluhu a brání obnově jeho trvalé udržitelnosti.
Této pasti čelila Argentina v letech 1998-2001, kdy potřebné fiskální smrštění prohloubilo recesi a nakonec vedlo k platební neschopnosti.
V zemích, jako jsou členské státy eurozóny, představuje další překážku obnovení růstu ztráta vnější konkurenceschopnosti způsobená přísnou monetární politikou a silnou měnou, erozí dlouhodobé komparativní výhody vůči rozvíjejícím se trhům a mzdovým růstem nad úroveň růstu produktivity.
Nedojde-li ke zotavení růstu, budou se fiskální problémy zhoršovat a současně bude politicky stále obtížnější zavádět bolestné reformy potřebné k obnově konkurenceschopnosti.
Pak se můžeme ocitnout v neblahém kruhu deficitů veřejných financí, propadů na běžném účtu, zhoršující se dynamiky vnějšího dluhu a stagnujícího růstu.
To může nakonec vést až k neschopnosti členských států eurozóny splácet veřejný a zahraniční dluh a také k odchodu křehkých ekonomik, které se nedokážou dostatečně rychle přizpůsobit a reformovat, z měnové unie.
Poskytnutí likvidity věřitelem poslední instance – Evropskou centrální bankou, Mezinárodním měnovým fondem nebo i nějakým novým Evropským měnovým fondem – by mohlo zabránit tomu, aby problém nelikvidity přerostl v problém insolvence.
Je-li však nějaká země nejen nelikvidní, ale v podstatě insolventní, pak takové „záchrany“ nemohou zabránit konečné platební neschopnosti a devalvaci (či vystoupení z měnové unie), protože mezinárodní věřitel poslední instance nakonec přestane financovat neudržitelnou dluhovou dynamiku, jak se stalo v Argentině (a také v Rusku v roce 1998).
Vyčištění vysokých dluhů v soukromém sektoru a snížení veřejné zadluženosti prostřednictvím pouhého růstu je obzvláště obtížné, pokud krize účetní bilance vede k chudokrevnému zotavení.
A snižování ukazatelů zadluženosti prostřednictvím vyšších úspor vede k paradoxu spořivosti: příliš rychlé zvýšení úspor prohlubuje recesi a dále zhoršuje ukazatele zadluženosti.
Řešení problémů spojených se vzájemnou zadlužeností soukromého sektoru prostřednictvím plné socializace soukromých ztrát a oddlužení veřejného sektoru je v konečném důsledku riskantní.
Přinejlepším nakonec dojde ke zvýšení daní a omezení výdajů s negativním dopadem na růst; přinejhorším může být výsledkem zdanění kapitálu, a to buď přímé (platební neschopnost) nebo nepřímé (inflace).
Neudržitelné problémy soukromého dluhu se musí řešit prostřednictvím institutu platební neschopnosti, snižování dluhů a přeměny dluhů v kapitál.
Budou-li soukromé dluhy místo toho přehnaně socializovány, čeká rozvinuté ekonomiky chmurná budoucnost: vážné problémy s udržitelností jejich veřejného, soukromého a zahraničního dluhu v kombinaci s ochromenými vyhlídkami na hospodářský růst.
V kontextu amerických prezidentských voleb je „debata“ poněkud nepřípadný pojem.
Když se bývalý francouzský prezident Nicolas Sarkozy utkal se svým socialistickým vyzývatelem Françoisem Hollandem, tak to byla debata – oba kandidáti řešili podstatná témata a jejich diskuse trvala více než dvě hodiny.
Naproti tomu prezidentské debaty ve Spojených státech jsou spíše jevištními výstupy, před nimiž se odpovědi na všechny myslitelné otázky donekonečna nacvičují s týmy koučů a poradců.
Kandidáti v amerických debatách promlouvají k pečlivě vybraným novinářům, kteří zřídkakdy položí návaznou otázku.
A výkony kandidátů se nehodnotí ani tak podle obsahu jejich argumentů, jako spíše podle jejich prezentace, řeči těla, tiků v obličeji, nestřežených povzdechů, úsměvů a ušklíbnutí či bezděčného obrácení očí v sloup.
Projevil se kandidát jako snob, nebo jako přátelský chlapík, kterému lze věřit?
Koneckonců se tvrdí, že Richard Nixon prohrál v roce 1960 svůj souboj s Johnem Kennedym v televizi: Kennedy působil jako vyrovnaný a pohledný muž, zatímco Nixon se mračil do kamery a po jednodenním strništi mu stékal pot.
Jimmy Carter zase v debatách s Ronaldem Reaganem v roce 1980 působil dojmem samolibého člověka bez špetky humoru, zatímco Reagan vrhal obraz kamarádského starého strejdy.
Al Gore se v roce 2000 nedokázal rozhodnout, jakou roli chce ve svých debatách s Georgem W.
Bushem hrát, a tak působil přelétavě a nepřesvědčivě, když se měnil z arogantního v blahosklonného a zpět.
Tvrdí se, že říjnové debaty mezi prezidentem Barackem Obamou a jeho republikánským vyzývatelem Mittem Romneym by mohly rozhodnout volby.
A pokud se naopak Romney rozčilí nebo udělá špatný vtip, jeho šance by se mohly rozplynout.
Ani tentokrát nejde o to, kdo má nejlepší politiku nebo nejzdravější nápady; jde pouze o prezentaci.
Podle výzkumů veřejného mínění se zatím jen asi 17% oprávněných voličů nerozhodlo, kterého kandidáta podpoří.
Vzhledem k prohlubující se politické propasti mezi dvěma hlavními politickými stranami v Americe je to překvapivé.
Republikánská strana se však vychýlila daleko napravo od Obamova umírněného liberalismu a stáhla Romneyho s sebou.
Dále je zde obrovský nevyslovený faktor rasových předsudků, což je věc, kterou se ani republikáni nejtvrdšího pravicového jádra nesnaží vyjadřovat otevřeně.
Jisté procento amerických voličů nebude hlasovat pro černocha bez ohledu na to, co říká nebo jak dobře vypadá při debatě.
Pokud politika ani předsudky nepřesvědčily oněch nerozhodnutých 17% voličů, pak se tito lidé musí poohlížet po něčem jiném.
Můžeme pouze předpokládat, že debaty pro ně nejsou ničím více než soubojem osobností.
V minulých volbách, kdy mezi demokraty a republikány skutečně někdy neexistovaly velké politické rozdíly, to mělo jistý smysl.
Obecně řečeno byli kandidáti v otázkách ekonomiky a zahraniční politiky mnohdy zajedno, přičemž republikáni jevili větší sklon upřednostňovat zájmy velkých firem, zatímco demokraté hájili zájmy pracujících.
Voličům se tedy nedalo vždy vyčítat, že jim připadá obtížné se pro někoho rozhodnout.
A protože nedokázali učinit racionální volbu, poslechli své instinkty a hlasovali pro kandidáta, který jim připadal nejsympatičtější.
Tentokrát se zdá, že takto svévolné rozhodování má mnohem menší opodstatnění než dříve.
Americký prezidentský úřad je koneckonců nejen politickou, ale i kvazimonarchickou institucí.
Prezident a první dáma jsou králem a královnou americké republiky – oficiálními tvářemi, které USA prezentují okolnímu světu.
Není proto veskrze absurdní, když voliči chtějí, aby se jim líbil i vzhled jejich prezidentů, nejen podstata jejich politiky.
Vybírat nejmocnějšího politika země na základě jeho vystupování v televizi se může jevit jako nahodilé, ba přímo lehkovážné.
Není však o nic nahodilejší než okolnost narození, která určuje právo králů a královen vládnout svým zemím.
Rozdíl samozřejmě spočívá v tom, že většina moderních králů a královen jsou konstitučními monarchy bez politické moci.
A že člověk, jehož američtí voliči vyberou do čela své země, bude ovlivňovat životy všech, nejen Američanů.
A protože Neameričané pro něj nemohou v amerických volbách hlasovat (což je škoda pro Obamu, který by globální hlasování pravděpodobně s převahou vyhrál), musíme spoléhat na úsudek oněch 17% nerozhodnutých voličů, kteří se tento měsíc dívají na televizi.
Ať je její kvazikrál dobrý či špatný, každé čtyři roky může být vyhozen.
A soupeření – zčásti pojaté ideologicky, zčásti jako soutěž krásy – pak může vypuknout zcela nanovo.
NEW YORK – Nejjistějším tipem na budoucnost energie je potřeba nízkouhlíkových energetických dodávek.
Kolem 80% dnešní světové primární energie je založeno na uhlíku: na uhlí, ropě a zemním plynu.
Do poloviny století se budeme muset přeorientovat na energii s nulovým nebo nízkým obsahem uhlíku.
Pro nízkouhlíkovou primární energii se nabízejí tři možnosti: obnovitelná energie, jako jsou větrná, sluneční, geotermální a vodní energie plus biomasa, za druhé jaderná energie a za třetí zachycování a odlučování uhlíku, což znamená výrobu energie s využitím fosilních paliv při současném zachycování vznikajících emisí CO2 a ukládání uhlíku na bezpečné místo v podzemí.
Existují tři přesvědčivé důvody, proč by měl svět přejít na nízkouhlíkovou energii.
Setrváme-li v současném trendu, zničíme nakonec obrovské množství mořského života a silně poškodíme potravní řetězce, na které se spoléháme.
Za druhé CO2 nebezpečně mění světové klima, jakkoliv by velké ropné společnosti byly rády, kdybychom tomu nevěřili.
(Stejně tak vynakládaly tabákové firmy ohromné částky na politický lobbing a falešnou vědu, aby popřely spojitost mezi kouřením a rakovinou plic.)
Za třetí čelíme prudce se zvyšujícím cenám fosilních paliv, neboť růst v rozvojových zemích žene vzhůru poptávku a konvenční zásoby uhlí, ropy a plynu jsou vyčerpané.
Jistě, můžeme najít další fosilní paliva, avšak při mnohem vyšších nákladech a mnohem vyšším ekologickém riziku v důsledku úniků průmyslových látek, působení odpadních produktů a dalších škod.
Dokonce i tolik opěvovaná revoluce v podobě břidlicového plynu je do značné míry přehnaná – podobá se zlaté horečce a akciovým bublinám minulosti.
Naleziště břidlicového plynu se vyčerpávají mnohem rychleji než konvenční ložiska.
Spojené státy vyvinuly mnoho technologií nízkouhlíkové energie, avšak jiné země v současnosti daleko odhodlaněji, prozíravěji a rozhodněji než USA zavádějí tyto technologie do široké praxe.
Američany bombardují sdělovací prostředky financované ropným průmyslem, které zlehčují klimatické změny, zatímco státy mnohem chudší na fosilní paliva už realizují nezbytný přechod na nízkouhlíkovou budoucnost.
Dva evropští sousedé, Německo a Francie, ukazují cestu vpřed – nebo přesněji řečeno alternativní cesty vpřed – směrem k nízkouhlíkové budoucnosti.
Přistupují k ní způsoby, které odrážejí jejich odlišné přírodní bohatství, průmyslovou historii a politické tlaky.
Německo realizuje Energiewende neboli přechod na trvale udržitelnou energii – je to pozoruhodná (a pro velkou rozvinutou ekonomiku dokonce bezpříkladná) snaha pokrýt veškerou energetickou poptávku země obnovitelnou energií, zejména sluneční a větrnou.
Francie se zase silně spoléhá na nízkouhlíkovou jadernou energii a rychle přechází na elektromobily, jako je průlomový Renault-Nissan Leaf.
Po jaderné katastrofě v japonské Fukušimě se Německo rozhodlo uzavřít celý svůj jaderný sektor a zcela přejít na strategii založenou na vyšší energetické účinnosti (nižším energetickém vstupu na jednotku národního důchodu) a obnovitelných zdrojích.
Pro tak obrovskou energetickou transformaci skutečně neexistuje žádný „manuál“ a Německo se téměř jistě bude muset spoléhat na evropskou elektrickou síť, ve které bude moci čistou energii sdílet, a v konečném důsledku i na solární energii dovezenou ze severní Afriky a Blízkého východu.
A přestože je protijaderné smýšlení v Evropě velmi silné – a stále sílí, dokonce i ve Francii –, zůstane jaderná energie součástí globálního energetického mixu ještě několik desetiletí, už proto, že jejím významným uživatelem bude i nadále velká část Asie (včetně Číny, Indie, Jihokorejské republiky a Japonska).
Klíčové je, že Francie, Německo a mnoho dalších evropských států – včetně skandinávských zemí, které mají značný potenciál větrné a vodní energie – si uvědomují, že svět jako celek bude muset opustit energetický systém založený na fosilních palivech.
Mnozí lidé se bezpochyby budou přít, která alternativa – zda francouzská sázka na jadernou energii, nebo německá solární cesta – je moudřejší.
Většina studií ukazuje, že hluboká dekarbonizace světové ekonomiky ode dneška do poloviny století, což je časový horizont vynucený ekologickou realitou, bude vyžadovat masivní rozšíření všech nízkouhlíkových možností – včetně větší účinnosti a vyššího podílu obnovitelných zdrojů.
Jednou z nejvyšších priorit nové Sítě trvale udržitelných rozvojových řešení, kterou jménem generálního tajemníka OSN Pan Ki-muna řídím, bude vypracování alternativních cest k nízkouhlíkové ekonomice, jež budou brát v úvahu specifické podmínky v zemích po celém světě.
Různé státy si vyberou různé strategie, ale všichni potřebujeme dospět k témuž cíli: k nové energetické soustavě vybudované na nízkouhlíkových zdrojích, elektrifikaci automobilů a chytrých a energeticky účinných budovách a městech.
Ti, kdo se pro tyto strategie rozhodnou nejdříve, za ně možná zaplatí o něco vyšší cenu, ale stejně jako celý svět za ně sklidí ovoce v podobě dlouhodobého hospodářského a ekologického přínosu.
Použitím vskutku trvale udržitelných technologií vytvářejí Francie, Německo a další země energetickou soustavu, která bude během celého století stále více podporovat světovou ekonomiku.
Jak se ovšem ukázalo v oblastech, jako jsou znečištění ovzduší, dopravní zácpy, přidělování frekvencí či spotřeba tabáku, tržní mechanismy jsou často nejlepším způsobem, jak mohou vlády tato selhání řešit.
Vezměme si například trhy emisních povolenek, na nichž firmy, které dokážou levně snižovat znečištění ovzduší, obchodují s firmami, které to nedokážou.
Před deseti lety se myšlenka, že tyto trhy jsou s to dosahovat žádoucích ekologických cílů při relativně nízkých nákladech, všeobecně uznávala a zaváděla do praxe.
Ve Spojených státech prakticky vymizel vysoce úspěšný systém obchodování s povolenkami na emise oxidu siřičitého.
Evropský systém obchodování s emisemi (ETS), což byl největší světový trh uhlíkových povolenek, je také stále bezvýznamnější.
Na obou stranách Atlantiku byly tržně orientované ekologické regulace v posledních pěti letech v podstatě nahrazeny staršími direktivními přístupy, v jejichž rámci vlády diktují, kdo by měl používat jaké technologie, v jakém množství a v zájmu snížení jakých emisí.
Obchodování s povolenkami bylo v USA původně považováno za republikánský nápad: podporovali ho ti, kdo sami sebe pokládali za protržně orientované, nikoliv zastánci větších regulací.
Většina ekologických organizací se zpočátku stavěla proti tomuto řešení: mnohé z nich pokládaly za nemorální, že si firmy mohou zaplatit za právo znečišťovat.
Průkopníkem tohoto řešení byla administrativa Ronalda Reagana, která pomocí obchodování s povolenkami vytlačila v 80. letech z trhu olovnatý benzin.
Bushe ho použila ke snížení emisí SO2 z elektráren v 90. letech a administrativa Bushe mladšího se ho v prvních letech nového tisíciletí snažila použít ke snížení emisí SO2 a dalších látek.
Problém netkví v tom, že obchodování s emisními povolenkami je pouhou teorií vymyšlenou ve věži ze slonoviny a neschopnou fungovat v podmínkách reálného světa.
V 80. letech umožnilo obchodování s emisemi vytěsnit olovo rychleji, než se předpokládalo, a odhadované roční úspory oproti direktivnímu přístupu činily 250 milionů dolarů.
Také emise SO2 se podařilo snížit při mnohem nižších nákladech, než před rokem 1995 předpovídali dokonce i stoupenci emisního obchodování.
Ještě v roce 2008 podporoval republikánský kandidát na amerického prezidenta, senátor John McCain, legislativní návrhy na využití obchodování s povolenkami k řešení problému emisí oxidu uhličitého a dalších skleníkových plynů.
Dnes jako by však republikánští politici zapomněli, že tento přístup byl kdysi součástí jejich agendy.
Aby v roce 2009 potopili návrh zákona o klimatických změnách, spolehli se na antiregulační rétoriku, která démonizovala jejich vlastní recept.
A tak zůstaly jen méně protržní alternativy – zejména poté, co soudně projednávané případy potvrdily platnost Zákona o čistém ovzduší z roku 1970.
Ačkoliv jsou tyto alternativy méně efektivní, opět se staly operačním režimem.
Evropská unie schválila v roce 2003 ETS jako nákladově efektivní způsob, jak splnit závazky dané kjótským protokolem z roku 1997.
ETS se pak rychle stal největším světovým systémem tržního oceňování ekologických škod.
Evropské směrnice požadují, aby do roku 2020 pocházelo 20% energie z obnovitelných zdrojů.
Ačkoliv však politici pomohli předepisováním obnovitelné energie a dotacemi na ni stlačit cenu emisních povolenek v ETS, jejich nabídka se nesnížila.
V důsledku toho je dnes poptávka pod úrovní jakéhokoliv závazného omezení.
V dubnu 2013 klesla cena povolenek na méně než tři eura za tunu, v důsledku čehož se stal trh obchodování s emisemi téměř bezvýznamným.
To potažmo podněcuje větší závislost na vysoce znečišťujícím uhlí – z hlediska globálního oteplování nejhorším energetickém zdroji.
K tomu by nebylo došlo, kdyby základem politiky boje proti klimatickým změnám zůstal cenový mechanismus.
Navíc se ukázalo, že unijní politika obnovitelných zdrojů je zničujícím způsobem drahá.
Evropská rada by se nad tím vším měla zamyslet, jakmile se v březnu sejde k úvahám, jak prodloužit cíle pro rok 2020 do roku 2030.
Existuje fascinující paralela mezi vývojem amerických politických postojů k tržním mechanismům v oblasti ekologické regulace a nepřátelským postojem republikánů k programu „Obamacare“ (Zákonu o dostupné péči z roku 2010).
Jádrem Obamacare je snaha zajistit prostřednictvím individuální povinnosti, aby všichni Američané měli zdravotní pojištění.
Stále je to však tržně orientovaný program, pokud pojistitelé a poskytovatelé zdravotní péče zůstanou soukromí a budou si vzájemně konkurovat.
Jeho dvě hlavní alternativy mají k trhu mnohem dál: buď je to systém jednoho plátce, v jehož rámci poskytuje zdravotní pojištění vláda – tento systém funguje například v Kanadě (ve Spojených státech je to program Medicare určený pro starší občany), anebo je to systém „socializované medicíny“, v jehož rámci vláda přímo poskytuje zdravotní péči – tento systém funguje ve Velké Británii (v USA je to například Správa pro zdraví veteránů).
Přístup zvolený v programu Obamacare navrhly konzervativní mozkové trusty, jako je Heritage Foundation, a ve státě Massachusetts ho uzákonil republikánský guvernér Mitt Romney.
Když ho však přijal za svůj Obama, byl republikány uvržen do klatby, což vedlo k tomu, že Romney jako republikánský prezidentský kandidát v roce 2012 musel v kampani vystupovat proti vlastnímu programu.
Tržní selhání v případě znečištění ovzduší nazývají ekonomové „externalitou“: ti, kdo znečišťují, nenesou všechny náklady.
Tržní selhání v případě zdravotní péče nazývají ekonomové „negativním výběrem“: pojistitelé nemusí poskytovat pojištění, zejména pacientům s predispozicemi, pokud mají důvod k obavám, že se ze skupiny sdruženého rizika („risk pool“) již vyčlenili zdraví zákazníci.
I zde však platí, že vládní snaha řešit tržní selhání může sama selhat.
V případě ochrany životního prostředí je direktivní regulace neefektivní, odrazuje inovace a může mít nezamýšlené důsledky (například rostoucí závislost Evropy na uhlí).
V případě zdravotnictví může národní monopol bránit inovacím a poskytovat nedostatečnou péči s dlouhými čekacími lhůtami.
Obecně řečeno jsou nejlepšími vládními intervencemi ty, které se přesně zaměřují na konkrétní selhání – například využití obchodování s povolenkami s cílem stanovit cenu znečištění ovzduší nebo spoléhání se na individuální povinnost s cílem omezit negativní výběr v oblasti zdravotního pojištění – a zbytek ponechávají na tržních silách, které fungují efektivněji než úředníci.
WASHINGTON, DC – V pondělí 24. února, kdy akciové trhy dosahovaly rekordních výší, byl svět náhle v důsledku pandemie COVID-19 vržen do finanční krize.
Mezinárodní lídři od té chvíle dělají vše pro to, aby zlou situaci ještě zhoršili.
Rusko a Saúdská Arábie zahájily 6. března válku o cenu ropy, což světovými trhy dále otřáslo.
Televizní projev amerického prezidenta Donalda Trumpa z 11. března, v němž oznámil pozastavení většiny osobní dopravy z Evropy do Spojených států, posunul krizi na úplně novou úroveň a uvrhl finanční trhy do naprosté paniky.
Kombinace poklesu růstu vyvolaného koronavirem a celosvětové finanční paniky znamená, že je letos prakticky jistá globální recese.
Finanční krachy se řídí jasnou logikou ve svém vývoji i řešení, jak nás poučil Charles Kindleberger ve své průkopnické knize Manias, Panics, and Crashes (Mánie, paniky a krachy) s podtitulem Historie finančních krizí.
Argentina a Libanon už se od propuknutí COVID-19 dostaly do neschopnosti splácet své zahraniční dluhy.
Přirozenými kandidáty jsou cestovní agentury a aerolinie, ale k úpadkům často dochází v překvapivých oblastech.
Po několika velkých bankrotech a platebních neschopnostech suverénů se svět bude potýkat se zamrznutím likvidity, jak tomu bylo v září 2008 po pádu Lehman Brothers.
Zamrznutí likvidity obvykle postihne periferní země s vlastními měnami, které zkolabují – a vyvolají úprk k dolaru a euru.
Jakmile propukne finanční panika, je sice velice těžké obnovit důvěru, ale rozřešení krize roku 2008 dnes nabízí tvůrcům politik důležitá ponaučení.
Pravda, tehdejší krize vzešla z finančního sektoru, který se dnes zdá mnohem lépe kapitalizovaný, a tvůrci politik nemuseli tehdy zápolit s žádnou pandemií.
Zamezení globální finanční paniky vyžaduje dvě věci: mezinárodní politickou spolupráci a obrovská množství vládní likvidity (protože soukromý sektor bude hromadit hotovost).
Přestože rozřešení krize roku 2008 působilo tehdy dojmem chaosu, při pohledu zpět se jeví jako téměř ideální.
Političtí lídři USA se v roce 2008 těšili postavení, díky němuž dokázali pomoci sjednotit svět.
Bush v polovině listopadu onoho roku svolal Washingtonský summit o finančních trzích a světové ekonomice, který se stal začátkem koordinovaného globálního úsilí o vyřešení krize.
Zásadní bylo, že jednohlasně přijatá deklarace z vrcholného zasedání prohlásila: „Jsme odhodláni posílit spolupráci a společně usilovat o obnovení globálního růstu a dosažení potřebných reforem ve světových finančních soustavách.“ Vedle příslibu různých forem finanční podpory se lídři G20 zavázali zachovat otevřenou globální ekonomiku.
Souběžně americké ministerstvo financí a Federální rezervní systém bryskně sanovaly jeden velký finanční ústav za druhým.
Přestože ad hoc přístup tvůrců politik a absence jasných vůdčích principů vyvolávaly mnoho veřejné kritiky, došlo k rychlé stabilizaci těchto institucí.
Navíc se republikáni a demokraté v Kongresu dohodli na rozsáhlém balíčku fiskální stimulace.
Přesto spoušť natropená na finančním trhu přetrvávala, než trhy 9. března 2009, půl roku po krachu Lehmanů, dopadly na dno.
V současnosti se však svět bohužel zdá špatně vybavený k tomu, aby zopakoval vydařenou politickou reakci roku 2008.
V prvé řadě chybí politické předpoklady – především proto, že americké administrativě schází tvůrce ekonomické politiky s významným domácím či mezinárodním postavením.
Samotný Trump není věrohodný a důvěru trhů v předsedu Fedu Jeromea Powella výrazně podkopal.
Lídři Evropské unie, Evropské centrální banky i Mezinárodního měnového fondu jsou ve svých funkcích nově.
Německá kancléřka Angela Merkelová je oslabenou, politicky dožívající lídryní, mezinárodní postavení francouzského prezidenta Emmanuela Macrona se propadlo a britského ministerského předsedu Borise Johnsona zaměstnává brexit.
Dokud bude Trump v úřadu, je s ohledem na jeho nacionalismus, protekcionismus a odmítání dbát na odborné rady těžké si představit jakékoli věrohodné mezinárodní summity a spolupráci.
To znamená, že na koordinovanou snahu řešit současnou krizi si svět bude muset počkat přinejmenším do ledna 2021.
Hůře vybaven ke zvládnutí krize by svět mohl být oproti roku 2008 také finančně.
Přestože se globální finanční sektor zdá být v mnohem lepší kondici, než byl před 12 lety, celosvětová zadluženost (v poměru k HDP) nikdy nebyla vyšší.
Konkrétně veřejný dluh USA je na nejvyšší hladině (jako podíl HDP) od druhé světové války.
Většina členských států EU sice má naštěstí dostatek fiskálního prostoru, leč je zapotřebí, aby jej využily velice obratně.
Netřeba říkat, že největší výzvou, jíž po roce 2008 globální ekonomika čelí, je pandemie COVID-19.
Světoví lídři přitom zatím ukazují, že tentokrát na její vyřešení nestačí.
Pokud se to rychle nezmění, máme všechny důvody očekávat vleklou a vážnou globální recesi, se silnými důsledky pro vyspělé i rozvojové země.
BUKUREŠŤ: Až téměř před branami Bukurešti byl, díky jisté kombinaci úplatků a hrozeb, odvrácen nájezd rumunských horníků.
To, o co se pokusili, však nebyla jen pouhá stávka, ale nic menšího, než pěkně nevydařený pokus o puč.
“Vítězství” vlády se tak nakonec může ukázat pro rumunské reformy stejně důležité, jako když v 80. letech premiérka Thatcherová zastrašila britské radikalizující se hornické odbory.
Tento rok začal pro Rumunsko velmi zlověstně, už jen pro stále klesající životní standardy a veliké zahraniční zadlužení, dosahující 2,3 miliardy amerických dolarů.
Tento stav také tvořil kulisu hornického pochodu na Bukurešť, jehož účastníci byli ozbrojeni holemi a sekyrami; to a ještě vzpomínky na předchozí “výlety” do hlavního města, jež rozbouření horníci podnikli hned v prvních letech po pádu Ceausescova režimu.
Na půli cesty do metropole uštědřili horníci policii a bezpečnostním silám dvě pokořující porážky, ve kterých bylo na 30 vojáků zraněno a stovky vzaty do zajetí.
Někteří policejní a vojenští důstojníci dezertovali a sám velitel akce z bojiště utekl, převlečen za pastevce.
Zprvu málo, později v hrozivé míře se přidávali místní obyvatelé, když horníci začali volat po svržení vlády.
Corneliu Vadim Tudor, vůdce extremistické strany “Velké Rumunsko”, horníky velebil a vyhlásil novou “národní revoluci”.
Požadoval, aby armáda ignorovala jakýkoliv rozkaz horníky pacifikovat a volal po resignaci presidenta Constantinesca.
K nejhoršímu nedošlo jen díky dohodě, uzavřené skutečně v poslední chvíli mezi vůdcem horníků.
Mironem Cosmou, ministerským předsedou Radu Vasilem, k čemuž došlo ve slavném středověkém klášteře na řece Olt.
Od roku 1990 se stali horníci, těžící uhlí v oblasti Jiu (asi 300 km od Bukurešti) noční můrou všech rumunských vlád, které se snažily o nějaké hospodářské reformy.
Pro ty, kteří jsou proti reformám, nebo se jich obávají, se horníci stali jakýmisi strážci a bojovníky za socialistickou minulost.
V červnu roku 1990 se bývalý president Ion Iliescu obrátil na horníky, aby mu pomohli brutálně zlikvidovat prodemokratické hnutí v Bukurešti.
V září 1991 se horníci do Bukurešti vrátili a násilně svrhli proreformní vládu Petre Romana (jenž je nyní předsedou Senátu).
Jak se ale může několik tisíc horníků, bez ohledu na to, jak moc jsou věci oddáni nebo jak moc jsou schopni násilí, stát takou hrozbou?
Po všeobecných volbách v roce 1996, když se dnes vládnoucí středo-pravá koalice chopila moci, mnoho lidí očekávalo, že se konečně dočkají postupného a stálého zlepšování životních standardů.
Mnozí z nich se ale nyní nacházejí v ještě obtížnější situaci, než byli před dvěma roky.
A lidem se stále jen říká, aby počkali, že prý je to cena, která musí být za nezbytné změny zaplacena.
Stále větší část populace se cítí oklamána a zklamána; což se týká především těch lidí, jako jsou horníci a jim podobní dělníci z mnoha průmyslových oborů, jež si za komunismu užívali vysokého sociálního postavení a dobrých mezd.
Po volbách v roce 1996 národ očekával resolutní, efektivní a důvěryhodnou vládu, ochotnou pustit se rázně a energicky do všech problémů, které jej tíží.
Koalice, která vládne od roku 1996, je neúčinná, postrádá rozhodnost, je zmítána malichernými spory a je často na pokraji rozpadu.
Obyčejní lidé věří, že se většina politiků, bez ohledu na stranu, ze které pocházejí, jen stará o to, jak si nacpat vlastní kapsy.
Když se nakonec celá vláda ukáže jako banda bezohledných prospěchářů, lidé se snadno stanou kořistí jakýchkoliv demagogů, kteří slibují nahradit reálné nedostatky slabé demokracie imaginárními klady přiměřené diktatury.
Tudor tvrdí, že jen on je schopen dostat Rumunsko z tohoto zmatku a beznaděje, a mnozí mu začínají věřit.
Ve volbách z roku 1996 jeho strana dosáhla pouze 4% hlasů; nyní je to v průzkumech více jak 16%.
Národní fronta dosahuje ve Francii zhruba stejného procenta hlasů a nikdo se o francouzskou demokracii neobává, měli bychom tedy mít strach my?
Proti francouzské extrémní pravici stojí skutečné a pevně zakotvené demokratické strany.
Tudorova strana stojí proti nejapným, svárlivým a zmateným stranám vládnoucí koalice a oportunistické a stěží reformovatelné straně postkomunistů, vedené Iliescem.
Navíc, tvrdé jádro Tudorovy strany se skládá z bývalých příslušníků Securitate, neukojených vojenských důstojníků a dalších uctívatelů starého režimu.
Není pochyb, že Miron Cosma, nekorunovaný hornický král, je členem této strany, a že mu straničtí funkcionáři radili na každém kroku jeho tažení.
Nikdo neví, co by se stalo, kdyby se Cosma a jeho horníci dostali až do Bukurešti.
Mnozí se ale stejně obávají, že Tudorova “národní revoluce” tím byla jen odložena, a nikoliv definitivně zapomenuta.
Pokud výbušná kombinace neschopnosti vlády a vše prostupující korupce bude i nadále pokračovat v mučení a drcení rumunských demokratických institucí, a lidé budou dále marně zápasit o důstojné živobytí, nebude dlouho trvat a Tudor nebo jiný samozvaný diktátor se chopí situace.
NEW HAVEN – Vysoká nezaměstnanost, kterou dnes v Evropě, ve Spojených státech i jinde zažíváme, je tragédií nejen kvůli celkové ztrátě výkonu, již tento stav přináší, ale i kvůli osobním a citovým následkům pro nezaměstnané, kteří nejsou součástí produktivní společnosti.
Britský premiér David Cameron, který patří k jejich stoupencům, vyjádřil přesvědčení, že jeho program sníží „závislost na dávkách“, obnoví „odolnost“ a povzbudí „ty, kdo konají, kdo tvoří, lidi s kladným přístupem k životu“.
Také americký kongresman Paul Ryan tvrdí, že jeho program je součástí plánu na podporu „kreativity a podnikatelského ducha“.
Mniši nacházejí smysl života v nejstrozším prostředí a vojenské přijímací tábory prý budují charakter.
Fiskální úsporné programy v podobě, v jaké se zavádějí dnes, však bezprostředně připravují lidi o práci a naplňují jejich životy pouze pocitem odmítání a vyřazení ze společnosti.
Leckdo by si mohl představovat, že období nezaměstnanosti by mohlo být pro člověka časem zamyšlení, opětovného navázání osobních vazeb a návratu k základním hodnotám.
Někteří ekonomové si dokonce kdysi dávno mysleli, že se dnes budeme těšit mnohem většímu množství volného času.
John Maynard Keynes ve svém eseji „Ekonomické možnosti pro naše vnoučata“ z roku 1930 spekuloval, že do sta let, tedy do roku 2030, zkrátí vyšší příjmy délku průměrného pracovního dne na pouhé tři hodiny, tedy že průměrný pracovní týden bude mít pouze 15 hodin.
Přestože nám zbývá ještě 17 let, zdá se, že se Keynes velmi přepočítal.
Totéž platí o Robertu Theobaldovi, který ve své knize Svobodní lidé a svobodné trhy z roku 1963 zpochybnil odpor veřejnosti vůči vysoké nezaměstnanosti.
Theobald tvrdil, že „místo destruktivní nezaměstnanosti můžeme mít smysluplný volný čas“ a že nepotřebujeme „ekonomiku tančícího derviše, odkázanou na nutkavou spotřebu“.
Zdá se však, že nalezení uspokojivé časové náplně je vždy nevyhnutelně spojeno s nějakým typem práce: „smysluplný volný čas“ se po nějaké době omrzí.
Lidé jako by chtěli pracovat déle než tři hodiny denně, i kdyby mělo jít o práci na montážní lince.
Nezaměstnanost je produktem kapitalismu: lidé, kteří už nejsou potřební, se jednoduše stanou nadbytečnými.
Úsporná opatření obnažují nejen neschopnost moderní ekonomiky zajišťovat mezilidskou propojenost, ale i morální náklady, které z toho vyplývají.
Sdílení práce by mohlo udržet větší počet lidí okrajově připoutaných k pracovnímu místu během hospodářského poklesu, což by jim zachovalo sebeúctu.
Namísto propuštění 25% pracovní síly v době recese by mohla firma dočasně zkrátit pracovní dobu zaměstnanců řekněme z osmi hodin denně na šest.
Všichni by pak zůstali zaměstnaní a vše by se o něco přiblížilo Keynesovu ideálu.
Sdílení práce však naráží na technické problémy, pokud se náhle rozšíří v rámci řešení hospodářské krize, jakou dnes zažíváme.
Tyto problémy brání výraznému posunu k ideálu většího objemu volného času, jaký hlásali Keynes s Theobaldem.
Jedním z problémů je, že zaměstnanci mají fixní náklady, jako jsou doprava do zaměstnání nebo zdravotní plán, které se zkrácením pracovní doby (a tím i mzdy) neklesají.
Zaměstnanci by si bývali mohli koupit menší dům, kdyby věděli, že se jim zkrátí pracovní doba, ale dnes už mohou těžko zmenšit, co si jednou koupili.
Další problém spočívá v tom, že může být obtížné snížit všem pracovní dobu o stejný čas, protože některá pracovní místa mění objem s produkcí, zatímco jiná nikoliv.
Truman Bewley z Yaleovy univerzity odkazuje ve své knize Proč během recese neklesají mzdy na rozsáhlý soubor rozhovorů s manažery firem zodpovědnými za určování výše mezd a propouštění.
Bewley zjistil, že podle manažerů by po snížení pracovní doby a mzdy všem zaměstnancům během recese vyvstal vážný morální problém.
Všichni zaměstnanci by pak začali mít pocit, že nemají opravdové pracovní místo.
Bewley se během rozhovorů s manažery dozvěděl, že nejlepší by bylo (tedy přinejmenším z jejich hlediska), pokud by se bolestné snížení zaměstnanosti koncentrovalo na několik málo lidí, jejichž reptání by zbylí zaměstnanci neslyšeli.
Zaměstnavatelé mají strach o morálku na pracovišti, nikoliv o morálku propouštěných zaměstnanců.
Pošramocená morálka propuštěných lidí pak má dopad na jiné lidi jako svého druhu externalita, což má sice velký význam, ale není to důležité pro firmu, která zaměstnance propustila.
Asi bychom všichni s radostí pracovali méně hodin denně, pokud by toto zkrácení odráželo postupný společenský pokrok.
Nemáme však radost z nezaměstnanosti, která je výsledkem náhlé fiskální krize.
Pro zlepšení morálky potřebujeme společenskou dohodu, která nachází smysl pro každého – způsob, jak ukázat, že je daný člověk součástí společnosti, poněvadž je pracovníkem takového či onakého typu.
A k tomu potřebujeme fiskální stimul – v ideálním případě „dluhově přátelský“ stimul, který zvyšuje daně a výdaje rovným dílem.
Zvýšená daňová zátěž pro všechny zaměstnané osoby je analogická zkrácené pracovní době v případě sdílení práce.
Není-li však zvýšení daní politicky průchodné, pak by měli politici přistoupit ke staromódním schodkovým výdajům.
Důležité je dosáhnout jakéhokoliv fiskálního stimulu, který podpoří tvorbu pracovních míst a vrátí nezaměstnané do práce.
ŠANGHAJ – Když přemýšlíte o centrech technologických inovací, ze všeho nejdříve vám pravděpodobně přijdou na mysl Silicon Valley, Seattle a Soul.
Koneckonců tam sídlí firmy Amazon, Apple, Facebook, Google, Intel, Microsoft nebo Samsung – firmy, jejichž inovace proměňují způsob podnikání v jiných sektorech, od finančních služeb přes telekomunikace až po média.
Díky vzestupu „e-tailu“ (elektronického obchodu orientovaného na maloodběratele) v Číně se však dnes může mezi tato města zařadit také Chang-čou – sídlo firmy Alibaba, největšího čínského internetového maloobchodu.
Devětadvacátého dubna dala Alibaba najevo své ambice koupí osmnáctiprocentního podílu ve firmě Sina Weibo, což je čínská verze Twitteru.
A stejně jako v případě dalších technologických center určují inovace zrozené v Chang-čou vývoj souvisejících průmyslových oborů.
Čínský e-tailový trh je druhý největší na světě (po trhu Spojených států) a jeho tržby dosáhly loni odhadem 210 miliard dolarů.
A do roku 2020 by čínský e-tailový trh mohl být stejně velký jako dnešní trhy v USA, Japonsku, Velké Británii, Německu a Francii dohromady.
Navzdory pouze třicetiprocentní míře penetrace rychlého internetu představoval v roce 2012 e-tail 5-6% celkového maloobchodního prodeje v Číně, což je srovnatelné s USA.
A sektor už je ziskový: čínští internetoví obchodníci vykazují marže ve výši 8-10% zisku před započtením úroků, daní a odpisů, což je o něco málo více než průměrná marže fyzických maloobchodníků.
Za prvé se zhruba 90% čínského e-tailu odehrává na virtuálních tržištích financovaných z reklam.
Na těchto platformách – které připomínají eBay nebo Amazon Marketplace – nabízejí výrobci, maloobchodníci a jednotlivci výrobky a služby zákazníkům prostřednictvím takzvaných onlinových výloh.
Naproti tomu v USA, Evropě a Japonsku tvoří přibližně 70% trhu elektroničtí obchodníci provozující vlastní webové stránky, ať už jde o ryze internetové obchodníky typu Amazonu nebo tradiční kamenné maloobchodníky, jako jsou Carrefour, Dixons či Walmart.
Podle studie mozkového trustu McKinsey Global Institute navíc internetový prodej v Číně jednoduše nenahrazuje offlinové nákupy.
E-tail tam spíše podporuje přírůstkovou spotřebu: onlinová spotřeba ve výši jednoho dolaru generuje dodatečný prodej v hodnotě zhruba 0,40 dolaru.
A přírůstkové výdaje vyjádřené jako podíl na celkových výdajích jsou ještě vyšší v méně rozvinutých čínských městech, kde vzhledem k nedostatku kamenných maloobchodníků zajišťují elektronické nákupy přístup k jinak nedostupným výrobkům a značkám.
Masová spotřeba v Číně a dalších rozvíjejících se ekonomikách v internetové éře vyzrává.
Vzhledem k tomu, že se v mnoha těchto zemích stále vyvíjejí průmyslové struktury, může e-tail do budoucna utvářet nejen maloobchodní krajinu, ale i výrobní sektor a sektor finančních služeb – ba dokonce i městskou krajinu jako takovou.
Ve většině zemí se maloobchodní sektor obvykle vyvíjel ve třech stadiích: nejprve dominují místní nebo regionální hráči, poté jejich roli převezme menší počet celostátních firem a nakonec začnou na tradiční firmy dotírat elektroničtí obchodníci.
Čína však postrádá celostátní obchodní špičky – pětice největších čínských maloobchodníků v různých produktových kategoriích ovládá méně než 20% trhu, oproti až 60% v USA.
A vybudování silné fyzické přítomnosti v celé zemi bude časově náročné a drahé.
Naproti tomu společnosti jako Alibaba (která vlastní elektronická tržiště typu Taobaa) nebo 360buy.com (která se zaměřuje na elektroniku) se řadí mezi deset největších čínských maloobchodníků a už dnes poskytují prostřednictvím expresních kurýrních služeb celostátní pokrytí.
V důsledku toho se zdá pravděpodobnější, že čínský maloobchodní sektor projde dvoufázovým vývojem a z elektronických obchodníků se rovnou stanou velcí národní hráči.
Schopnost onlinových tržišť zajišťovat novým hráčům celostátní – a dokonce i mezinárodní – význam i bez mohutných vstupních investic bude mít hluboký dopad na otázku, jak budou maloobchodníci i výrobci přistupovat k novým spotřebitelským trhům.
Například japonský maloobchod Uniqlo expandoval v roce 2009 do Číny právě prostřednictvím podobných tržišť.
A díky odstranění některých výhod z rozsahu a specializace, které charakterizují sektor spotřebního zboží jinde, navíc e-tail umožňuje novým výrobcům, aby vstupovali na trh a prodávali zboží, jako jsou oděvy nebo kosmetika, z dílen a továren přímo spotřebitelům.
Tyto firmy zároveň využívají své rozsáhlé dostupnosti a širokého povědomí o značce k rozšíření své role v sektoru finančních služeb.
A konečně by mohl e-tail utvářet městský rozvoj Číny a proměnit volnočasové aktivity.
Městská centra na celém světě se točí kolem prodejen, ať už je to na hlavní třídě nebo v nákupním centru, neboť mnoho spotřebitelů pokládá nakupování za volnočasovou aktivitu.
Čínský vývoj pravděpodobně povede ke vzniku menších hlavních tříd a nákupních center, přičemž za hranicemi měst vzniknou velká distribuční centra.
Občané pak budou trávit víc volného času jinými činnostmi, například večeřemi v restauracích.
Čínští elektroničtí obchodníci už dnes využívají svých výhod k exportu produktů vyráběných v zemi a k mezinárodní expanzi.
Čínský přístup k e-tailu se však pravděpodobně stane jednou ze sil, které budou na rozvíjejících se trzích utvářet internetovou revoluci století jednadvacátého.
CAMBRIDGE: O takzvané „nové ekonomice“ se sice diskutuje už léta, ale první závěry jsou k dispozici až nyní.
Nová ekonomika, opírající se o pokrok v oblasti informačních technologií (IT), je reálná: dává novou podobu globálnímu průmyslu a službám, čehož nejjasnějším důkazem je nárůst produktivity USA během několika posledních let.
Vedle toho jsou ale burzovní hodnocení vztahující se k nové ekonomice nereálná; nereálná v tom smyslu, že jsou odrazem spíše jakési spekulativní bubliny než pádných odhadů.
Třetím závěrem je konstatování, že jako u většiny nových technologií nezáleží zavádění a šíření informačních technologií jen na soukromých tržních silách, ale také na státu samotném.
Spojené státy, které se staví do role bašty svobodného podnikání, uskutečňují revoluci informačních technologií prostřednictvím nejen tržních sil, ale i intenzivní „průmyslové politiky“.
Také další země by měly představit a zavést do praxe své národní programy pro urychlení a rozvoj nových technologií.
Realitu nové ekonomiky lze nejlépe sledovat na údajích o hospodářském růstu a produktivitě Spojených států, kde nová ekonomika dosud pokročila nejdále.
Ještě před pěti lety hořekovali američtí ekonomové nad „zpomalováním růstu“, poklesem produktivity, který začal v sedmdesátých létech.
Různé studie měly svědčit o tom, že počítačová revoluce přispěla jen zanedbatelnou měrou k růstu produktivity.
Ekonomičtí historikové upozorňovali, že může trvat i několik let, než se nové technologie odrazí na reálném zlepšení průmyslové produktivity, jak tomu bylo u několika posledních technologických skoků.
Vyšší produktivita se pak odrazila na zrychlení růstu HDP, a to z přibližně 2,5 procenta za rok v letech 1990 – 1996 na více než 4 procenta za rok od roku 1997.
Zasloužené nadšení pro reálnou ekonomiku se proměnilo v nezaslouženou horlivost pro burzovní ceny tzv. IT firem.
Mezi růstem produktivity a ziskem je ale obrovský rozdíl a tržní horlivci mívali sklon tento fakt opomíjet.
I když prospěch spojený s vyšší produktivitou bude určitě nezanedbatelný, největší užitek z něj budou mít spotřebitelé v podobě nižších cen a dělníci v podobě vyšších mezd vzhledem k cenám, méně už pak firmy v podobě vyšších zisků.
Toto je možné díky základní vlastnosti internetové technologie: svobodném vstupu nových firem a tudíž vysoké nejistotě trhů.
Jistě, ti, kteří se na cestu internetu vydali o něco dříve, například elektronické knihkupectví Amazon.com, mají výhodu, i když ne velkou, neboť kvůli potencionálnímu vstupu konkurence musí ziskové marže zůstat nízké.
Nedávné zvraty na americké burze, na které zareagoval celý svět, jsou ostatně prvními zvěstovateli toho, že akcionáři se začínají probouzet do světa holých skutečností.
Přestože se do budoucna počet internetových miliardářů dramaticky sníží, prospěch, jímž informační technologie přispívají reálné ekonomice, se bude dále šířit.
Osvojování internetu zmítá také východoasijskými ekonomikami, především v Hongkongu, Singapuru, Koreji a na Tchaj-wanu.
Odhaduje se, že v současné době je k internetu připojena asi jedna třetina všech jižních Korejců; do konce roku už by to měly být celé dvě třetiny.
V loňském roce došlo ke zdvojnásobení uživatelů internetu (z čtyř na bezmála devět milionů obyvatel) a se zavedením celostátního bezdrátového připojení k internetu letos v květnu by se počet uživatelů měl zvýšit ještě víc.
Singapurský telekomunikační trh prošel zásadní liberalizací s cílem snížit náklady za připojení k internetu a zvýšit počet uživatelů.
V počtu uživatelů internetu stále dominují USA a Kanada (zhruba 140 milionů uživatelů v březnu 2000), následovány Evropou (83 milionů) a regionem Asie, Austrálie a Oceánie (70 milionů).
Zaostávající země, především v jižní Americe (celkem 10 milionů uživatelů) a Africe (3 miliony), mají šanci snížit náskok ostatních zavedením fungujících strategických plánů na podporu rozvoje moderních technologií.
Každá vláda musí pochopit, že rozvoj a osvojování internetu závisí také na podpoře ze strany vlády, nejen na „volném trhu“.
Internet ostatně vznikl jako vládní projekt nadace National Science Foundation, jehož cílem bylo vzájemně propojit univerzity a vědce.
Již v těchto raných dobách házela vláda USA miliony dolarů do chřtánu výzkumu a rozvoje informačních technologií.
V nedávné době navíc americká vláda přispěla k rozvoji internetových technologií například zákonem o osvobození od daňové povinnosti na internetu, díky němuž je na všechny elektronické obchodní transakce provedené na internetu uvaleno daňové moratorium, nebo zákonem o telekomunikacích z roku 1996, díky němuž budou k internetu připojeny všechny školy a veřejné knihovny.
Nezbytné budou tržní reformy, hlavně vysvobození telekomunikací z monopolních drápů, aby soukromé firmy mohly svobodně investovat do potřebného rozvoje fyzické infrastruktury.
Vlády by však také měly podporovat občanské prostředí, kde připojení k internetu není výsadou, ale běžnou součástí života.
Vládní instituce a veřejné školy by k internetu měly být připojeny co nejdříve.
Na novou skutečnost by měly zareagovat také školní osnovy; výuka na středních i vysokých školách by měla seznamovat s národními informačními systémy a zjednodušovat tak jejich zavádění i obsluhu.
Velmi chudé země se při překlenování této „digitální propasti“ mohou opřít o finanční pomoc různých mezinárodních agentur a nadací.
V minulém roce připravila Harvardská univerzita ve spolupráci se společností IBM veřejnou službu pro vlády rozvojových zemí a pro obce zaměřenou na zhodnocení jejich připravenosti na nové technologie a pozice na pomyslné linii informační revoluce a nové ekonomiky.
Tato příručka je mimochodem vhodným nástrojem pro formulaci strategie informačních technologií.
LONDÝN – Ve většině bohatých zemí dnes žijí miliony „chudých pracujících“ – lidí, jejichž zaměstnání není placené tak dobře, aby je udrželo nad hranicí chudoby, a jejichž mzdu proto musí dotovat stát.
Anglie zavedla už během napoleonských válek svůj „speenhamlandský systém“ – formu chudinských dávek, které měly vykompenzovat rostoucí ceny chleba.
V roce 1794 schválily úřady ve Speenhamlandu, vesnici v hrabství Berkshire, systém příplatků ke mzdě odstupňovaných podle finanční situace příjemce.
Výše příplatků, které rodiny pobíraly, se odvíjela od počtu dětí a ceny chleba.
Toto schéma se však stalo terčem kritiky za to, že umožňuje zaměstnavatelům vyplácet mzdy, které zaměstnancům nestačí ani na obživu, poněvadž rozdíl doplatí daňový poplatník.
V roce 1834 byl proto speenhamlandský systém nahrazen dodatkem k chudinskému zákonu, jenž přiznával dávky jen lidem v chudobincích a navázal jejich vyplácení na natolik nepříjemné podmínky, že nutil lidi vrátit se na trh práce.
Ve dvacátém století byl speenhamlandský princip oprášen – a to nikým jiným než liberálem volného trhu Miltonem Friedmanem.
Ten v roce 1962 navrhl „zápornou daň z příjmu“, po jejímž zavedení by lidé s výdělkem nižším než určitá hranice neplatili státu daně, ale pobírali by od něj příplatek ke mzdě.
Ve Spojených státech byl tento plán zaveden jako „sleva na dani z dosaženého příjmu“ a ve Velké Británii jako „sleva na dani pro pracující rodiny“.
Současně se vyvíjí úsilí zvýšit úroveň dosaženého příjmu pomocí legislativy stanovující minimální mzdu.
Ta však nikdy nedosáhla spodní hranice „životního minima“, a proto nijak znatelně nesnížila účet za dotace mezd.
V roce 2008 pobíralo přibližně 5,5 milionu rodin s pracujícími osobami ve Velké Británii slevy na dani včetně slev na zaměstnání a na dítě, příspěvků na bydlení a místních daňových úlev.
Vzhledem k tomu, že v roce 2012 žilo ve Velké Británii celkem 11,4 milionu rodin s pracujícími osobami, znamená to, že ohromujících 38% z nich nedosahovalo příjmu na hranici životního minima.
Jinak řečeno: tržně stanovená mzda nedokázala zajistit 38% pracujících rodin životní minimum.
Britský ministr financí George Osborne navrhl ve svém rozpočtovém oznámení z 8. července seškrtat v rámci plánu na snížení deficitu částku 12 miliard liber (18,6 miliardy dolarů) ze sociální kapitoly během příštích čtyř let.
Z toho bude 9 miliard liber představovat snížení daňových slev pro rodiny s pracujícími osobami.
Jako kompenzaci těchto škrtů navrhl Osborne zvýšení minimální mzdy ze 6,50 na 9 liber za hodinu během stejného období.
Toto zvýšení ponesou na bedrech zaměstnavatelé, nikoliv státní rozpočet, a proto je omezení slev a benefitů čistým ziskem pro pokladnu Jejího Veličenstva.
Analýza Institutu pro fiskální studie (IFS) dospěla k závěru, že zatímco ministerstvo financí ušetří 12 miliard liber, hrubé zvýšení mezd v důsledku zavedení vyšší minimální mzdy dosáhne pouze 4 miliard liber.
Šéf IFS Paul Johnson to formuloval takto: „Nová minimální mzda ani zdaleka nepřinese dost peněz na to, aby se vykompenzovala ztráta lidem uplatňujícím slevy na dani.“
I kdyby se však minimální mzda zvýšila natolik, aby vyvážila zrušení slev na dani, byl by přesun větší části nákladů práce z daňových poplatníků na zaměstnavatele nesprávnou strategií.
Důvod je takový, že pro mnohé lidi – možná i pro většinu – bude práce stále méně významným zdrojem příjmů.
Jedna předpověď, na kterou se můžeme s důvěrou spolehnout, totiž tvrdí, že do světa lidské práce bude stále více zasahovat automatizace.
V příštích 20 letech může být ohroženo až 50% současných pracovních míst.
Je přinejmenším otevřenou otázkou, zda se podaří nalézt tolik nových pracovních míst, aby se jimi nahradila stará místa, nebo je-li vůbec žádoucí pokračovat ve výrobě většího a většího počtu produktů jen proto, aby se lidem poskytlo zaměstnání za stále nižší mzdy.
V době, kdy lidskou práci v rostoucí míře přebírají roboti, budou lidé potřebovat jiné příjmy, které nahradí mzdy za práci.
A zatímco slevy na dani jdou cestou náhradních příjmů, zvyšování minimální mzdy ukazuje opačným směrem, neboť zvyšuje závislost příjmů na pracovním místě.
Předchozí důkazy, podle nichž legislativní úpravy minimální mzdy nesnižují poptávku po práci, nemusí obstát tváří v tvář rychle klesajícím nákladům na automatizaci výroby zboží a služeb.
Stručně řečeno platí, že pokud Osborne myslí vážně svůj slib zajistit „životní minimum“ pro všechny, měl by se přihlásit k ideji „základního“ či „občanského“ příjmu nezávislého na trhu práce.
Jednoduchou cestou vpřed by bylo bezpodmínečné poskytnutí slevy na dani všem občanům, přičemž tato sleva by se dala s poklesem odměny za práci postupně zvyšovat.
Myslitelé z řad zastánců volného trhu i socialistů už dlouho podporují zavedení systému základního příjmu.
Tato myšlenka však zatím vždy narazila na dvě námitky: společnosti jsou příliš chudé na to, aby si ji mohli dovolit, a takto nastavený systém by odrazoval od práce.
První námitka už v rozvinutých ekonomikách dozajista neplatí, zatímco druhá je irelevantní vzhledem k faktu, že cílem není posílit motivaci k práci, ale umožnit lidem život bez práce.
Základní příjem nenavázaný na jakékoliv podmínky by učinil z práce na částečný úvazek přijatelnou možnost pro mnohé z těch, kteří dnes musí pracovat na plný úvazek za mzdu nezajišťující ani životní minimum.
A všichni zaměstnanci by začali získávat svobodu rozhodovat o tom, jak mnoho a za jakých podmínek budou pracovat – držitelé velkého kapitálu se už této svobodě těší.
Široce rozšířené předepisování léků proti neklidu mysli dopadlo vždy špatně, od dob opiátů a kokainu až po bromidy, barbituráty a sedativa: všechny se ukázaly jako vysoce návykové, avšak lékaři tuto skutečnost přiznali až po mnoha letech zapírání.
Dnes jsou problémem antidepresiva - celosvětové zboží s všeobecně známými názvy.
V Anglii dnes počet receptů na antidepresiva odpovídá vrcholné éře Valia z roku 1979.
V současnosti už je zřejmé, že dnešní antidepresiva nejsou zázračnými léky, za něž je vydávala reklama.
Občas nesnesitelné abstinenční příznaky, které mohou vysazení antidepresiv učinit obtížným a nebezpečným, vystavují mnohé uživatele vážným a deprimujícím vedlejším účinkům: značnému váhovému přírůstku, ztrátě libida a změnám nálady, abychom jmenovali jen nejčastější stížnosti.
Podezření na takové problémy - obzvláště s ohledem na sebevražedné chování vyvolané léky a zvyšování citlivosti vůči depresi - prosakují už léta, kontrolní vědecká šetření ale sotva začala.
Důležitý přezkum, započatý britskými regulátory léčiv v polovině roku 2003, brzy zveřejní svá zjištění.
Budou bezpochyby předložena především jako doporučení pro změny v sotva čitelných upozorněních na etiketách léků a v návodech k jejich použití.
To může být prospěšné, ale skutečný problém to nepojmenuje: jak mohli regulátoři dovolit, aby se tato potíž po tolika trpkých zkušenostech opakovala, a proč by dnes měli mít možnost prošetřovat sami sebe?
Na Richterově škále farmaceutických katastrof, kde thalidomid je na stupni 10, se nadcházející krize ohledně antidepresiv bude zřejmě pohybovat mezi stupni 7 až 11.
To ukáže čas, ovšem klíčovým faktem je, že k thalidomidové katastrofě 50. a 60. let došlo proto, že neexistovala nezávislá kontrola bezpečnosti léčiv, zatímco v případě antidepresiv se krize vyvinula pod záštitou propracované, nákladné a globální regulační struktury.
Jádrem krize antidepresiv není to, že by tyto léky dokázaly tolik uškodit, nýbrž to, že jim to bylo dovoleno, ačkoliv precedenční případy byly tak zřejmé.
Pokud jednou bude tato krize řádně prošetřena, neotevře snad jakousi Pandořinu skříňku farmakologie, ale spíš odkryje otázky ohledně toho, čím lékařství je a čím by být mělo.
Těmto fundamentálním tématům přidává na důležitosti i to, že internet už několik let úpí pod tíhou důkazů o blížící se krizi.
Prudký rozmach internetu přinesl naprosto nové možnosti shromažďování, předávání a poskytování důkazů.
Rozšířil a prohloubil chápání obtíží spojených s antidepresivy, neboť oproti minulosti pacientům propůjčil kolektivní hlas.
Dříve sledování bezpečnosti léčiv spoléhalo na občasné negativní zprávy zdravotníků o reakcích pacientů na léky.
Tato krize ovšem odhalila natolik zásadní nedostatečnost těchto zpráv, že už nikdy nebude možné bez ztráty důvěryhodnosti zkušenosti pacientů s léky ignorovat.
Mnoho tisíc pacientů z celého světa, spojených prostřednictvím internetu, začalo popisovat své zkušenosti s antidepresivními léky a potíže při abstinenci, které se pramálo shodovaly s varováními na etiketách.
Dopady těchto informací od spotřebitelů byly nesmírné: roku 2003 jistá farmaceutická společnost přehodnotila své odhady četnosti abstinenčních reakcí z roku 2002 a změnila je z 0,2% na 25% (ačkoliv výrobce podobného léku nadále tvrdí, že lék vůbec ,,není návykový").
Krize kolem antidepresiv poprvé v historii poskytuje nepřehlédnutelné důkazy o kolektivní hodnotě výpovědí uživatelů pro porozumění rizikovosti léčiv.
Pochopitelně že výpovědi pacientů nejsou ,,vědecké" a většina se jich - jednotlivě - může jevit jako zprávy naivní, zmatené, přehnané, ba zcela egocentrické.
Přesto v tomto případě přinesly - na kolektivní úrovni - důkazy, které byly spolehlivější než ty, jež vzešly z bezpočtu klinických testů.
Zásadní otázkou teď tedy není hodnota pacientských výpovědí, nýbrž poctivost lékařského výzkumu a poměry ve vědě. ,,Jak prohnilou se klinická medicína stala?" ptal se úvodník britského lékařského časopisu The Lancet roku 2002; odpověď zněla ,,značně, což je ničivé".
Pokrytectví, které obklopuje marketing antidepresivních léčiv, jen podtrhuje to, jak dalece se profese nechala zkorumpovat.
Krize, která je na obzoru, upozorňuje na širokou problematiku demokracie a vědy, vztahu mezi riziky a přínosy a střetu imperativů podnikání a péče o zdraví.
Avšak jeden rys postihuje podstatu problému lépe než cokoliv jiného: propast zející mezi slovy pacientů, již mají na srdci co na jazyku, a terminologií výrobců, expertů a úřadů, kteří se vyjadřují zaobaleně.
V 90. letech byla ,,deprese" oficiálně předefinována jako syndrom nedostatku serotoninu postihující miliony lidí, což je sice výhodný a lákavý pohled, ale velice zjednodušující.
Pojem ,,látková závislost" byl také nově vymezen, aby vyzněl tak, že v terapeutickém prostředí nemůže dojít ke ztrátě osobní autonomie.
V angličtině všudypřítomný termín ,,symptomy vysazení" - orwellovská novořeč pro abstinenční příznaky - chtěl naznačovat, že antidepresiva nepředstavují riziko závislosti.
Ba přání bylo otcem myšlenky a odborníci ,,symptomy vysazení" citovali jako důkazy účinnosti nezbytných léčiv.
Později se sebevraždy začaly běžně označovat za ,,nikoliv náhodná předávkování" a do módy se dostal širokospektrý pojem ,,emoční labilita", navzdory své neschopnosti rozlišovat mezi pokusem o sebevraždu předávkováním a záchvatem pláče.
Výpovědi pacientů o negativních reakcích jsou naproti tomu snahou popsat určitou lidskou realitu, nikoliv propagovat image, která vyhovuje zainteresovaným lobbistům.
V dlouhodobém horizontu by se krize kolem antidepresiv mohla ukázat jako skryté požehnání, ovšem jedině za předpokladu, že přinese transparentnost a intelektuální poctivost, jichž je zapotřebí, aby lékařská profese konečně pocítila odpovědnost za lidi, jimž podle vlastních slov slouží.
DILLÍ – Úspěch plodí sebedůvěru a rychlý úspěch vyvolává aroganci.
Tak zní v kostce problém, jemuž Asie i Západ čelí v souvislosti s Čínou a který se znovu projevil na summitu skupiny G20 v Kanadě.
Rostoucí hospodářská a vojenská moc osměluje čínskou vládu k prosazování „svalnatější“ zahraniční politiky.
Čína sice dříve kázala evangelium vlastního „pokojného vzestupu“, avšak nyní začíná sundávat rukavičky, protože je přesvědčena, že jí narostly nezbytné svaly.
Tento přístup se stal ještě patrnějším po vypuknutí globální finanční krize na podzim roku 2008.
Čína si tuto krizi vyložila jako známku úpadku angloamerické verze kapitalismu a oslabení americké hospodářské moci.
To potažmo posílilo její dvojí přesvědčení, že její verze státem řízeného kapitalismu nabízí důvěryhodnou alternativu a že její globální nadvláda je nevyhnutelná.
Čínští analytici rozjařeně poukazují na skutečnost, že poté, co Spojené státy a Velká Británie tak dlouho pěly píseň „liberalizujte, privatizujte a nechte rozhodovat trhy“, staly se samy prvními zeměmi, které při první známce potíží zachraňovaly své finanční giganty.
Naproti tomu státem řízený kapitalismus dal Číně hospodářskou stabilitu a rychlý růst a umožnil jí přestát celosvětovou krizi.
Jistě, navzdory ustavičným řečem o přehřáté ekonomice čínský vývoz a maloobchodní tržby prudce stoupají a čínské rezervy v zahraniční měně se dnes blíží 2,5 bilionům dolarů, zatímco americké fiskální a obchodní schodky zůstávají alarmující.
To pomohlo posílit víru čínské elity v kombinaci autokratické politiky a státního kapitalismu.
Největším poraženým v globální finanční krizi je podle názoru Číny Strýček Sam.
Skutečnost, že USA jsou i nadále odkázané na to, že Čína každý týden nakoupí dluhopisy amerického ministerstva financí v objemu několik miliard dolarů, z nichž se financuje propastný americký rozpočtový schodek, je důkazem přesunu globální finanční moci – který Čína v následujících letech zajisté využije k politickému zisku.
V současné době se sice hlavní pozornost upírá na evropské finanční trable, avšak v širším kontextu je Čína přesvědčena, že chronické schodky a zadluženost Spojených států odrážejí jejich relativní úpadek.
Když se k tomu připočtou dvě války, které dnes USA vedou v zahraničí – přičemž jedna je stále intenzivnější a stále více se zdá, že ji nelze vyhrát –, dere se čínským představitelům na mysl varování historika Paula Kennedyho před „imperiálním přepětím“.
Vzhledem k těmto okolnostem nemusí rostoucí asertivita Číny mnoho lidí překvapovat.
Rada Teng Siao-pchinga – „zakrývejte své schopnosti a čekejte na příležitost“ – se již nezdá relevantní.
Čína se dnes nezdráhá dávat najevo své vojenské schopnosti a prosazovat se na mnoha různých frontách.
V důsledku toho se ve vztahu Číny a Západu objevují nová napětí, která se plně projevila na loňském summitu o klimatických změnách v Kodani, kde Čína – coby největší znečišťovatel na světě s nejrychleji rostoucím objemem uhlíkových emisí – chytře odrážela tlak tím, že se ukrývala za rozvojové země.
Od té doby Peking tato napětí ještě vystupňoval, když dál manipuluje s hodnotou jüanu, udržuje abnormálně vysoký obchodní přebytek a omezuje přístup zboží vyráběného zahraničními firmami v Číně na svůj domácí trh.
Například její rozšiřující se námořní role a nároky hrozí střetem se zájmy USA, včetně tradičního důrazu Ameriky na svobodu moří.
Suchým faktem nicméně zůstává, že hospodářské a vojenské pinožení Ameriky komplikuje její zahraničně-politické možnosti ve vztahu k Číně.
USA jako by se dnes více než kdykoliv dříve zdráhaly používat páky, které stále mají, a tlačit na Čínu, aby napravila politiku, jež hrozí pokřivit obchod, prohloubit obrovské obchodní nerovnováhy a rozdmýchat větší soupeření o drahocenné suroviny.
Udržováním podhodnocené měny a zaplavováním světových trhů uměle levným zbožím sleduje Čína predátorskou obchodní politiku.
Tím, že hrozí destabilizovat globální ekonomiku, však Čína ohrožuje i zájmy Západu.
Její snaha zajistit si dodávky klíčových zdrojů navíc znamená, že bude i nadále podporovat odpadlické režimy.
Spojené státy se přesto vyhýbají možnosti vyvinout na Čínu jakýkoliv otevřený tlak.
Dnešní americká politika až čítankově kontrastuje s razantním uplatňováním pák proti Japonsku v 70. a 80. letech, kdy se tato země stala globálním hospodářským tahounem.
Japonsko udržovalo podhodnocený jen a zavádělo skryté bariéry proti dovozu zahraničního zboží, za což si od USA vysloužilo silný tlak – a pravidelné „kroucení ruky“ –, aby udělalo ústupky.
USA dnes nemohou použít stejný přístup proti Číně do značné míry proto, že Čína je zároveň vojenskou a politickou mocností a USA jsou odkázané na čínskou podporu v řadě mezinárodních otázek – od Severní Koreje a Barmy až po Írán a Pákistán.
Fakt, že se Čína stala globálním vojenským hráčem dříve než globálním ekonomickým protagonistou, má obrovský význam.
Čínskou vojenskou sílu vybudoval Mao Ce-tung, což Tengovi umožnilo cílevědomě se zaměřit na vybudování hospodářské moci země.
Než Teng zahájil své „čtyři modernizace“, vymohla si Čína globální vojenské slovo tím, že odzkoušela svou první mezikontinentální balistickou raketu DF-5 s doletem 12 000 kilometrů a vyvinula termonukleární hlavici.
Bez vojenské bezpečnosti, kterou vytvořil Mao, by zřejmě nebylo možné, aby Čína vybudovala svou hospodářskou moc v takovém měřítku, v jakém se jí to podařilo.
Třináctinásobná expanze její ekonomiky v průběhu uplynulých tří desetiletí pak generovala ještě větší prostředky k tomu, aby si Čína nabrousila vojenské drápy.
Nebýt čínské vojenské moci, USA by se k Číně chovaly jako ke druhému Japonsku.
Když Izrael v roce 2000 stáhl své jednotky z jižního Libanonu, mezinárodním předpokladem bylo, že libanonská vláda na vyklizeném území obnoví své pravomoci.
Hizballáh, který proti izraelské okupaci vedl ozbrojený boj, měl odzbrojit a přetavit se v politickou sílu, zastupující šíitskou komunitu, již libanonské vládnoucí maronitské, sunnitské a drúzské elity historicky marginalizovaly.
Slabá bejrútská vláda se místo nasazení svých sil v jižním Libanonu smířila s odhodláním Hizballáhu proměnit oblast v opěrné území pro útoky proti Izraeli.
Během uplynulých šesti let si Hizballáh vybudoval virtuální stát ve státě: jeho milice se v jižním Libanonu staly jedinou vojenskou silou a vybudovaly si základny podél hranice s Izraelem, občas jen několik metrů od ní.
Příležitostně Hizballáh ostřeloval Izrael a jeho vůdce Hasan Nasralláh pokračoval ve svých děsivých invektivách, a to nejen proti Izraeli a sionismu, ale proti všem Židům.
Rezoluce 1559 Rady bezpečnosti OSN, která výslovně vyzvala k odzbrojení všech milicí a k opětovnému prosazení pravomocí libanonské vlády na jihu země, prošla nepovšimnuta.
Po natolik vynášené „cedrové revoluci“ z roku 2005 dokonce Hizballáh vstoupil do libanonské vlády, a současně si podržel své ozbrojené milice a kontrolu nad jihem.
Izrael, stále otřesen traumatem své chybně zahájené války v Libanonu v roce 1982, se rozhodl na útoky Hizballáhu nereagovat a doufal, že se nebudou stupňovat.
Takovéto absurdní situace ovšem často směřují k explozi, jak se také stalo, když Hizballáh z izraelského území unesl dva izraelské vojáky.
Přetrvávající existenci nezákonného státu ve státě ovládaného Hizballáhem už nelze tolerovat.
Na druhou stranu, Izrael už Hizballáhu nedovolí usadit se opět podél jeho hranice ani zachovat si potenciál raketových střel.
Ke znovuzavedení účinné libanonské svrchovanosti v jižním Libanonu bude zapotřebí mohutného mezinárodního úsilí, které půjde za současné potřásání rukou a plané řeči.
Má-li tato síla uspět, bude muset působit jinak než předešlé nezdařené pokusy OSN v Libanonu.
Tak jako přítomnost OSN ve Srebrenici během bosenské války, také síly UNIFIL dělají OSN špatnou pověst: nikdy teroristům neznemožnily útočit na Izrael a nezastavily ani izraelskou invazi do Libanonu v roce 1982.
Zapotřebí je vojenské mise, která bude mít jasný mandát k použití síly.
Měla by být mezinárodní, se souhlasem OSN, ale nemělo by se jednat o sílu OSN.
Aby tato delikátní mise získala v arabské zemi na legitimitě, měli by být doplněni vojáci z Maroka, Saúdské Arábie a snad Pákistánu.
Mise takových jednotek by měla pomoci rozmístit – v případě potřeby silou – libanonskou armádu v jižním Libanonu, podílet se na odzbrojení Hizballáhu a střežit izraelsko-libanonskou hranici, aby ani z jedné strany nedocházelo ke vpádům.
V neposlední řadě: všeobecně se neví, že jednou podivností libanonského statusu je až do dnešních dní to, že Sýrie dosud plně neuznala jeho existenci coby svrchovaného státu (v syrských učebnicích Libanon vystupuje jako součást Velké Sýrie).
V důsledku toho nejsou mezi těmito dvěma zeměmi žádné obvyklé diplomatické vztahy – v Bejrútu není syrské velvyslanectví a v Damašku není velvyslanectví libanonské.
To je absurdní a nebezpečné a nešťastná Arabská liga se tomu nikdy skutečně nevěnovala.
V zájmu posílení libanonské nezávislosti a bezpečnosti a v souladu s rezolucí OSN 1559, která vedla ke stažení syrských sil z Libanonu, by bylo dobré Sýrii přimět, aby uznala svrchovanost a nezávislost Libanonu.
Existence Hizballáhu jako ministátu v jižním Libanonu je křiklavým porušením libanonské suverenity.
Libanon sám nedokáže svou svrchovanost na jihu země prosadit a izraelské ozbrojené síly k tomu nejsou způsobilé.
Planá slova ze Sankt Peterburgu, Bruselu ani z centrály OSN nepostačí, což platí i pro pouhé příměří, neboť to by oblast vracelo do bodu jedna.
JERUZALÉM – Na vývoji událostí po vypuknutí arabského jara na Blízkém východě jsou nápadné dvě věci – jedna, která se stala, a jedna, která se nestala.
Stalo se to, že poprvé v moderních arabských dějinách byli autoritářští vládci a jejich režimy svrženi nebo vážně ohroženi nikoliv vojenskými převraty jako v minulosti, nýbrž lidovými demonstracemi.
Zatímco diktátorům spojeným s vojenskými juntami se masy postavily přes noc, do konzervativních monarchií v regionu arabské jaro nikdy nedorazilo.
Dynastičtí vládci v Maroku, Jordánsku, Saúdské Arábii a státech Perského zálivu (s výjimkou Bahrajnu) zůstávají více či méně pevně v sedle, třebaže přinejmenším saúdskoarabský režim je v mnoha ohledech mnohem tyranštější, než byly bývalé režimy v Egyptě a Tunisku.
K udržení autokracie samozřejmě napomáhá ropa, avšak v Maroku a Jordánsku tento faktor nehraje roli.
Zdá se, že tyto monarchie se těší jisté formě tradiční autority, jakou sekulární nacionalističtí vládci v regionu nikdy neměli.
Být potomkem proroka Mohameda jako v Maroku a Jordánsku nebo působit jako opatrovník svatých míst Mekka a Medina jako v Saúdské Arábii propůjčuje vládcům těchto zemí legitimitu, která je přímo spojená s islámem.
Jediným monarchistickým režimem, který během arabského jara čelil vážné hrozbě, byl sunnitský vládnoucí rod v převážně šíitském Bahrajnu, kde tento sektářský rozkol zřejmě představoval klíčovou ingredienci povstání – které bylo později i díky saúdské vojenské pomoci brutálně potlačeno.
Navzdory veškerému úspěchu, jehož ztělesněním se staly protesty na náměstí Tahrír v Káhiře, je sesazení diktatury – drama trvající několik málo týdnů – jedna věc, zatímco přechod na fungující a konsolidovanou demokracii je něco úplně jiného.
Jedná se o zdlouhavý proces a jeho úspěch – příkladem budiž demokratický přechod postkomunistických zemí ve východní Evropě – závisí na klíčových předpokladech.
Tam kde potřebné podmínky existují – například živá a autonomní občanská společnost jako v Polsku nebo silná předautoritářská tradice pluralismu, zastupitelského principu a tolerance jako v České republice –, tam přechod probíhá relativně hladce.
V zemích, které tyto podmínky nemají nebo jsou slabé, jako například Rusko nebo Ukrajina, je výsledek mnohem problematičtější.
Jednoduše řečeno nelze zemím, jako je Egypt, připisovat růžové vyhlídky ani na základě rozjařených záběrů na CNN nebo al-Džazíře, ani na základě faktu, že masy mladých, vzdělaných a anglicky mluvících mužů a žen jsou dnes vzájemně propojené přes Facebook a Twitter.
Velká většina Egypťanů na náměstí Tahrír nebyla a mnozí z nich postrádají nejen přístup k internetovým sociálním sítím, ale i k elektřině a bezpečné pitné vodě.
Egyptská mlčící většina se rovněž identifikuje s autenticitou reprezentovanou různými islámskými skupinami, zatímco principy demokracie a občanských práv jí připadají jako importované západní abstrakce.
Ohromující vítězství Muslimského bratrstva a strany al-Núr v Egyptě – a také strany Ennahda v Tunisku – by proto nemělo nikoho překvapovat.
Podobný scénář by mohl nastat v Sýrii, pokud a až padne tamní prezident Bašár Asad, zatímco postkaddáfíovská Libye a postsálihovský Jemen ukazují, jak obtížné je pro tyto země vybudovat soudržný demokratický režim.
Podíváme-li se realisticky na vyhlídky Egypta, neměli bychom vylučovat možnost, že dvě nejmocnější síly v zemi – armáda a Muslimské bratrstvo – nakonec najdou způsob, jak se rozdělit o moc.
Bratrstvo pohlíží na demokracii ryze majoritářským, nikoliv liberálním způsobem: podle jeho mluvčích umožňuje vítězství ve volbách vítězi vládnout podle jeho názorů.
Práva menšin, institucionální pojistky vládní moci, lidská práva – tedy liberální aspekty demokracie – v tomto pojetí zcela chybějí.
Do popředí se může dostat také další, ještě zásadnější dimenze současných a budoucích změn v regionu.
Většinu mezinárodních hranic na Blízkém východě a v severní Africe zakreslily imperiální mocnosti – Velká Británie, Francie a Itálie – buďto po první světové válce a rozpadu Osmanské říše (Sykesova-Picotova dohoda), nebo jako v případě Libye a Súdánu ještě dříve.
V žádném případě však tyto hranice neodpovídají vůli místního lidu ani etnickým či historickým hranicím.
Jinými slovy nebyla žádná z těchto zemí s výjimkou Egypta nikdy v minulosti ohraničenou politickou entitou.
A jejich vládci měli až donedávna společný zájem udržet Pandořinu skříňku hranic neprodyšně uzavřenou.
To se změnilo a my jsme dnes svědky, jak jsou hranice stanovené velkými impérii zpochybňovány.
Vznik de facto autonomního kurdského regionu na severu Iráku znamenal konec centralizovaného, Araby ovládaného státu Saddáma Husajna.
A po získání nezávislosti Jižního Súdánu může v Araby ovládaném Súdánu nastat nové štěpení, přičemž jako další by se mohl odtrhnout Dárfúr.
Přechodné autority v Libyi zase zjišťují, že je extrémně obtížné vytvořit soudržnou politickou strukturu, jež dokáže sjednotit dvě velmi odlišné provincie Kyrenaika a Tripolitania, které držela pohromadě jen brutalita Kaddáfího režimu.
Rozkoly mezi jihem a severem země, které až do nástupu Sálihovy diktatury bývaly dvěma různými státy – s naprosto odlišnými dějinami –, znovu vyplouvají na povrch.
Také v postasadovské Sýrii by etnická a náboženská štěpení mezi sunnity, alavity, drúzy, křesťany a Kurdy mohla ohrozit jednotu země.
Asad může mít svým brutálním způsobem pravdu v názoru, že zemi drží pohromadě pouze jeho železná pěst.
Konec komunistických autokracií v Sovětském svazu, Jugoslávii, ba i v Československu přinesl dramatickou vlnu vyhlašování nových států.
Stejně tak by nikoho nemělo překvapit, pokud demokratizace v arabském světě, jakkoliv může být obtížná, přinese vlnu překreslování hranic.
Třiadvacátého listopadu odpálila její armáda téměř 200 dělostřeleckých granátů na jihokorejský ostrov Jonpchjong ležící nedaleko od sporné námořní hranice obou zemí.
Při incidentu zahynuli čtyři lidé – včetně dvou civilistů – a byly zničeny desítky domů a dalších budov.
Vzhledem k přítomnosti civilistů, z nichž mnozí museli být evakuováni, byl severokorejský útok ještě provokativnější než březnové potopení jihokorejské válečné lodi Čchonan, při němž zahynulo 46 námořníků.
A pouhých pár týdnů před ostřelováním Jonpchjongu ukázala Severní Korea delegaci amerických vědců nový a dosud neodtajněný komplex na obohacování uranu, který zvýší schopnost režimu vyrábět jaderné zbraně.
Počátkem 90. let porušil Pchjongjang závazky plynoucí ze Smlouvy o nešíření jaderných zbraní, když tajně zpracoval tolik plutonia, že by to stačilo na výrobu dvou jaderných bomb.
Poté odstoupil od dohody o neútočení dojednané v roce 1994 Clintonovou administrativou, vyhostil inspektory Mezinárodní agentury pro atomovou energii a začal zpracovávat vyhořelé palivo, z něhož by se dalo vyrobit plutonium do dalších šesti pum.
S novým komplexem na obohacování se nyní přístup Severní Koreje ke štěpným materiálům nesmírně zvýší.
Její vedoucí představitelé mají pověst lidí, kteří prodávají nebezpečné zboží, jako jsou rakety, narkotika a padělaná měna, a mnozí lidé se obávají, že by mohli převádět jaderné materiály do jiných zemí nebo teroristickým skupinám.
Nedávná odhalení utajených dokumentů amerických diplomatů serverem WikiLeaks například naznačují, že Severní Korea pomáhá Íránu s jeho pokročilým raketovým programem.
Bushe zpočátku doufala, že dokáže severokorejský jaderný problém vyřešit změnou režimu.
Představa byla taková, že izolace a sankce svrhnou Kim Čong-ilovu diktaturu.
Ukázalo se však, že režim je odolný, a Bushova administrativa nakonec souhlasila s účastí na šestistranných rozhovorech spolu s Čínou, Ruskem, Japonskem a oběma Koreami.
V září 2005 se nakrátko zdálo, že tyto rozhovory vedly Severní Koreu k souhlasu, že se zřekne jaderného programu výměnou za bezpečnostní záruky a zrušení sankcí.
Tato dohoda však záhy zkrachovala a Severní Korea se odmítla vrátit k jednacímu stolu, dokud Spojené státy nepřestanou uzavírat bankovní účty podezřelé z padělání a praní peněz pro Kimův režim.
Když pak diplomacie uvízla na mrtvém bodě, odpálila Severní Korea řadu raket do Japonského moře.
Všech pět stálých členů Rady bezpečnosti Organizace spojených národů se shodlo na rezoluci odsuzující severokorejské počínání a Čína Severní Koreu varovala, aby své chování zmírnila.
Místo toho však Severní Korea odpálila v roce 2006 jaderné zařízení a v roce 2009 to učinila znovu.
Ačkoliv obě Koreje začínaly před půlstoletím na stejné startovní čáře, Jižní Korea rostla tak rychle, že se stala jednou z nejvíce prosperujících ekonomik světa, jejíchž téměř 50 milionů obyvatel dosahuje příjmu na hlavu (měřeného paritou kupní síly) 30 000 dolarů.
Severní Korea má dvakrát méně obyvatel a příjem na hlavu zde činí necelých 2000 dolarů.
V 90. letech trpěla Severní Korea extrémním hladomorem, který pravděpodobně zabil 1-2 miliony lidí, a dokonce i dnes je tato země závislá na čínských potravinách a palivech.
Za jistých situací může být slabost – a hrozba, že partner zkrachuje – zdrojem vyjednávací síly.
Zkrachovalý dlužník, který dluží 1000 dolarů, má jen malou sílu, ale pokud dluží miliardu dolarů, může disponovat značnou vyjednávací silou – viz osud institucí, které byly po finanční krizi v roce 2008 pokládány za „příliš velké, než aby mohly padnout“.
A jak poznamenal list Financial Times, „severokorejský Kim Čong-il je pravděpodobně jediným světovým vůdcem, který může vyvolávat zdání, že je Peking bezmocný.
Nenapumpují-li Číňané do jeho hroutící se ekonomiky pomoc, budou se prý muset potýkat s přílivem uprchlíků proudících přes hranice a s možnými nepokoji.“
Čína si nepřeje jadernou nebo výbojnou Severní Koreu, ale ještě více se obává zkrachovalého státu bankrotujícího přímo za jejími hranicemi.
Peking se snaží přesvědčit Kimův režim, aby následoval jeho tržně orientovaného příkladu, avšak Kim se obává, že hospodářské otevření by vedlo k otevření politickému a ke ztrátě diktátorské kontroly.
Čína se tedy sice snaží současnou krizi mírnit, ale její vliv je omezený.
Jistě, otevřená vojenská invaze jihokorejských a amerických jednotek by Severní Koreji přinesla zničující porážku a současná námořní cvičení obou spojeneckých armád ve Žlutém moři mají Severní Koreji tento nepoměr připomenout.
Díky přítomnosti 15 000 dělových hlavní v demilitarizované zóně nacházející se pouhých 50 kilometrů severně od Soulu si je však Severní Korea vědoma, že odpálení pouhých několika granátů by napáchalo strašlivé škody na jihokorejském akciovém trhu a ekonomice, zatímco ona nemá oproti svému sousedovi tolik co ztratit.
Sever doufá, že okázalými projevy ochoty k většímu riziku svou vyjednávací sílu dále zvýší.
Většina pozorovatelů připisuje nedávné provokace očekávanému předání moci v Pchjongjangu.
Kim Čong-il se mohl řadu let připravovat na nástupnictví po svém otci Kim Ir-senovi, ale podle mnoha zpráv se jeho život chýlí ke konci.
Letos na podzim povýšil svého doposud málo vídaného syna Kim Čong-una do hodnosti generála a představil ho na zasedání komunistické strany.
Cílem demonstrace vojenského úspěchu při „ochraně“ režimu může být skutečně posílení mocenského nároku tohoto osmadvacetiletého generála.
V takovém případě je riskantní chování, jehož jsme v poslední době svědky, součástí procesu upevňování jedinečného politického systému: dědičné komunistické monarchie.
PAŘÍŽ – Už nějakou dobu panují obavy, že centrálním bankéřům „došla munice“.
Snížili úrokové sazby téměř na nulu a přijímají stále neortodoxnější opatření typu „kvantitativního uvolňování“ nebo „avizování budoucí politiky“.
Vzhledem k mlze, jíž finanční krize zahalila skutečnou ekonomickou aktivitu, lze těžko nabídnout definitivní hodnocení, jak dobře nebo špatně tato opatření zafungovala.
Není už žádný důvod dopouštět, aby nulová hranice nominálních úrokových sazeb dál brzdila monetární politiku.
Jednoduchým a elegantním řešením je zavést přechod na plně elektronickou měnu, u níž zaplacení úroku, kladného či záporného, vyžaduje pouhé stisknutí tlačítka.
A protože lze tvrdit, že papírové peníze – zejména bankovky velké nominální hodnoty – dělají víc škody než užitku, dávno nazrál čas k modernizaci měny.
Používáním elektronické měny by centrální banky mohly dál stabilizovat inflaci přesně tak, jak to dělají dnes.
(Hlavní ekonom Citigroup Willem Buiter navrhl bezpočet způsobů, jak řešit svazující charakter papírové měny, ale její zrušení je ze všeho nejsnazší.)
Druhou, o něco méně elegantní myšlenkou je nechat centrální banky jednoduše zvýšit inflační cíl z dnešní normy 2% na vyšší, avšak stále mírnou úroveň 4%.
Nápad trvale zvýšit inflační c��l na 4% se poprvé objevil v zajímavé a podnětné studii pod vedením hlavního ekonoma MMF Oliviera Blancharda a přiklonila se k němu řada dalších akademiků, naposledy Paul Krugman.
Bohužel je problém hladkého a přesvědčivého přechodu na nový cíl dost možná neřešitelný.
Když Blanchard přišel se svým návrhem poprvé, byl jsem nadšený, ale skeptický.
Připomínám, že jsem o dva roky dříve, na počátku finanční krize, navrhl zvýšit inflaci po dobu několika let na 4% nebo i více, aby se rozpustil dluhový převis a urychlila se úprava mezd.
Existuje však nebetyčný rozdíl mezi dočasným zvýšením inflace za účelem řešení krize a narušením dlouhodobých očekávání.
Po dvou desetiletích sdělování veřejnosti, že dvouprocentní inflace je nirvána, by centrální bankéři zmátli občany, kdyby jim oznámili, že změnili názor – a to nikoliv okrajově, nýbrž zásadně.
Jen si vzpomeňme na „záchvaty trhu z utlumování“, když tehdejší šéf Fedu Ben Bernanke navrhl v květnu 2013 mnohem mírnější obrat měnové politiky.
Lidé by si mohli docela dobře položit otázku, proč by centrální bankéři po nynější změně dlouhodobého inflačního cíle ze 2% na 4% nemohli někdy později usoudit, že inflační cíl by měl činit 5% nebo 6%?
Vzhledem k vysoké pravděpodobnosti, že by veřejnost byla zmatená a nedůvěřivá, lze pro čtyřprocentní cíl těžko najít nějaký hluboký racionální důvod.
Stávající dvouprocentní inflační cíl má přinejmenším nějaké opodstatnění, protože ho centrální bankéři mohou vykreslovat jako morální ekvivalent nuly.
(Většina expertů se domnívá, že skutečný, na blahobytu založený cenový index by vykazoval podstatně nižší inflaci, než jakou uvádí vládní inflační statistika, poněvadž oficiální údaje nezachycují přínos neustálého toku nových statků do ekonomiky.)
Existuje zde jistá analogie s problémy, s nimiž se státy potýkaly, když se po první světové válce snažily opětovně zavést zlatý standard.
Ačkoliv byl systém vysoce zranitelný vůči bankovním runům a existoval malý prostor pro politiku měnové stabilizace, důvěra obyvatel umožňovala systému ukotvovat očekávání.
Účastníci bojů, kteří zoufale potřebovali státní příjmy, byli nuceni uchýlit se k inflačnímu financování.
Když se po válce situace uklidnila, pokusily se vlády o návrat ke zlatu, které mělo zčásti sloužit i jako symbol návratu k normálnosti.
Obnovený meziválečný zlatý standard se však nakonec také rozpadl, z velké části i kvůli tomu, že nebylo možné obnovit důvěru veřejnosti.
V případě posunu centrálních bank k dlouhodobému inflačnímu cíli ve výši 4% hrozí, že se uvede do pohybu stejná dynamika.
Přechod na elektronickou vládní měnu by nevyžadoval destabilizující změnu inflačního cíle.
Běžným občanům by se například mohly umožnit transakční bilance s nulovým úrokem (do určitého limitu).
Lze předpokládat, že nominální úrokové sazby by se vydaly do záporného pásma pouze v reakci na nějakou hlubokou deflační krizi.
Když však taková krize skutečně nastane, mohly by z ní centrální banky vybřednout mnohem rychleji, než je to možné dnes.
Jak jsem uvedl jinde, vlády už dlouho pro stromy nevidí les, když poskytují bankovky s vysokou nominální hodnotou, poněvadž velká část těchto bankovek se používá v šedé ekonomice a k financování nezákonných aktivit.
Přechod na měnový systém jednadvacátého století by velmi zjednodušil také přechod na režim centrálního bankovnictví jednadvacátého století.
Když byl nyní ratifikován Kjótský protokol, k němuž se opožděně přihlásilo dokonce i Rusko, vynořuje se hrozba vůči dřívějšímu milníku mezinárodní ochrany životního prostředí – Vídeňské konvenci a Montrealskému protokolu na ochranu ozonové vrstvy ve stratosféře.
V zájmu ochrany stratosférické ozonové vrstvy byly přijaty mezinárodní úmluvy, které zakazují používání a obchod s chemickými látkami zvanými chlorované a fluorované uhlovodíky neboli freony (CFC), jež ozonovou vrstvu ničí.
Kvůli nahrazení těchto chemikálií neškodnějšími musí být přístroje, v nichž se používají – jako jsou mrazničky, ledničky nebo zařízení na výrobu pěnových plastů –, vyměněny za nové.
Používat navzdory zákazu dál stará zařízení a v případě potřeby do nich opět doplňovat freony je však mnohem levnější než kupovat nové přístroje a využívat ekologicky šetrnější, ale nákladnější alternativy.
A tak vznikl jako u každého zákazu trh – a s ním i obchodní příležitost pro dobře organizované a ekologicky bezohledné zločince.
Organizovaný zločin takové příležitosti bez ustání vyhledává a stále je nachází.
Není tedy překvapením, že se bez větší pozornosti rozmohlo freonové pašeráctví, které je s to ohrozit Vídeňskou konvenci a Montrealský protokol.
Tyto úmluvy se oslavují jako obrovské úspěchy a publikované výroční zprávy shrnující oficiální statistiky ukazují, že používání CFC neustále klesá.
Obsah chloru (vznikajícího při rozpadu freonů) ve stratosféře se snížil a ozonová díra nad Antarktidou byla předloni nejmenší za posledních několik desítek let (a navíc se rozdělila na dvě).
Nové zprávy nicméně naznačují ztenčování ozonové vrstvy nad Arktidou a ozonová díra nad Antarktidou byla v loňském roce stejně velká a hluboká jako kdykoliv předtím.
Zatím nelze říci, zda jde o pouhé výkyvy v pomalém procesu regenerace, anebo o zlom v pozitivním trendu.
Je objem nezákonného obchodu s CFC tak velký, že dnes představuje faktor reálného významu?
Podobně jako u zakázaných drog lze rozsah pašeráckých operací jen těžko odhadnout.
V posledních letech si národní celní úřady připsaly řadu velkých úlovků, největší z nich v Japonsku.
Ve většině případů byly zakázané CFC označeny za povolené HFC (částečně fluorované uhlovodíky), ale vyskytly se i nálepky jako „barva ve spreji“ nebo „mazivo“.
Zásilky zadržené celními úřady většinou pocházejí ze svobodných průmyslových zón, rovněž nazývaných exportními zpracovatelskými zónami, v Číně, Vietnamu, Thajsku a Egyptě.
Ve většině koutů světa se celní úřady na freony nijak zvlášť nezaměřují a bez komplikovaného analytického vybavení navíc není snadné tyto látky odlišit od HFC.
Je tedy rozumné předpokládat, že podíl odhalených zásilek na celkovém pašovaném objemu je nižší než u narkotik.
Pašování často probíhá po složitých dopravních trasách s využitím tranzitních zemí.
Jedna taková trasa, která je pokládána za významnou, vede z Evropy (Španělsko) přes Singapur nebo Dubaj, dále přes Indii do Nepálu či Bangladéše a odtud zpět na indický trh.
Některé rysy konvencí na ochranu ozonové vrstvy obsahují z právního hlediska díry.
Jednou z nich je skutečnost, že průmyslově vyspělé a rozvojové země kráčejí při odbourávání CFC nestejnou rychlostí.
Dalším problémem je, že neexistují žádná omezení prodeje starých zařízení, která fungují pouze při použití zakázaných látek.
Například mrazničky vyžadující CFC lze volně vyvážet řekněme ze Švédska, kde je již nelze v souladu se zákonem opětovně plnit, do Egypta, kde je plnění freony povoleno.
Předpokládá se, že rychlý růst výroby pěnových plastů v exportních zpracovatelských zónách je výsledkem nákupu výrobních jednotek založených na freonech ze zemí OECD.
Představují tedy podobné praktiky skutečné ohrožení úmluv na ochranu stratosférického ozonu, anebo jsou „pouze“ faktorem, který pozdrží konečné vytlačení CFC během příštích let nebo jednoho desetiletí?
I kdyby platila druhá možnost, je situace dost zlá, avšak odpověď není samozřejmá a celá otázka organizovaného zločinu a nezákonného obchodu s freony si žádá pozornost.
Celní úřady po celém světě a bojovníci proti organizovanému zločinu tak mají na svých již tak přetížených bedrech další bitvu – tentokrát za životní prostředí.
Nalezení řešení však neznamená jen identifikovat státy, které jsou schopny nakrmit zbytek světa.
Stále naléhavěji je zapotřebí, aby všechny země získaly prostředky k tomu, aby nakrmily samy sebe.
To znamená, že zemědělství by se mělo stát mezinárodní prioritou, přičemž nejchudším zemím světa by ostatní pomohli zajistit bezpečnost a nezávislost svých dodávek potravin.
Organizace OSN pro výživu a zemědělství tvrdí, že rostoucí ceny potravin by mohly vést k růstu globálních konfliktů.
Světové ekonomické fórum v Davosu řadí potravinovou nejistotu k významným hrozbám pro lidstvo.
Světová banka silně zdůraznila význam zemědělství pro nastartování hospodářské expanze a překonání začarovaného kruhu chudoby.
Generální tajemník OSN Pan Ki-mun vytvořil pracovní skupinu, která má definovat společný plán akcí, a francouzský prezident Nicolas Sarkozy navrhl založení globálního partnerství pro potraviny.
Za prvé by nějaká mezinárodní skupina měla koncipovat světovou strategii potravinové bezpečnosti.
Za druhé by nějaká mezinárodní vědecká platforma měla být pověřena vyhodnocováním světové zemědělské situace, vysíláním varování před blížícími se krizemi a možná i pomocí vládám zavádět politické a jiné strategické nástroje za účelem řešení potravinových krizí.
A konečně se navzdory současným problémům musí mobilizovat i mezinárodní finanční společenství.
Díky spolehlivosti a objemu svého zemědělského výkonu může a měla by hrát roli regulátora na globálních trzích Evropská unie.
Kdyby Evropa snížila svou zemědělskou produkci, růst jejího dovozu potravin by značně přispěl k celosvětovému zvýšení jejich cen.
Proto je bezpodmínečně nutné, aby produkce potravin v EU zůstala na setrvalé úrovni – kvůli Evropanům i kvůli lidem v nejchudších zemích světa.
Evropa však nemůže budovat vlastní zemědělství ke škodě méně šťastných lidí.
V současnosti představují dotace vývozu a podpůrné platby necelé 1% evropského zemědělského rozpočtu a EU podnikla kroky k jejich úplné eliminaci, jakmile velcí vývozci potravin provedou reciproční opatření.
Od roku 2001 mohou díky iniciativě „Všechno kromě zbraní“ vstupovat na jednotný trh EU na bezcelní bázi veškeré výrobky z chudých zemí s výjimkou zbraní a střeliva.
EU vyvíjí také způsoby, jak reagovat na nové globální výzvy změnami své Jednotné zemědělské politiky.
To se odrazilo na rozhodnutí pozastavit pravidlo „set aside“, které vyžaduje, aby určitá část zemědělské půdy zůstávala ladem.
EU se nyní chystá progresivně zvyšovat mléčné kvóty a vyhodnocuje dopad svých rozhodnutí týkajících se biopaliv na světové trhy.
Evropa se však musí zaměřit na podněcování rozvoje místního zemědělství.
Je to jediný způsob, jak dosáhnout větší globální potravinové bezpečnosti a snížení chudoby.
Zároveň to umožní zajistit, aby se dnešní vysoké ceny zemědělských produktů přetavily v příležitost pro chudé farmáře.
To má klíčový význam, protože podle Světové banky růst v zemědělském sektoru odstraňuje chudobu dvakrát více než růst v kterémkoliv jiném hospodářském odvětví.
Zemědělství navíc zůstává hlavním výrobním sektorem v nejchudších zemích světa, kde zaměstnává 65% práceschopného obyvatelstva a na celkovém HDP se v průměru podílí více než 25 procenty.
Na zemědělství jsou dnes vyčleněna pouhá 4% veřejné rozvojové pomoci.
Evropská komise a členské země EU proto plánují svou pomoc zvýšit, a to jak prostřednictvím Evropského rozvojového fondu, tak i rozvojem nových zdrojů finanční podpory.
Vzhledem k nevyzpytatelné podstatě zemědělských trhů je zapotřebí regulace, která by zmírnila dopad nestálých cen potravin na chudší země.
To neznamená, že cestou vpřed je protekcionismus, pouze že čas od času může být nezbytné vzít v úvahu specifické okolnosti ovlivňující mezinárodní zemědělský obchod – počasí, cenové výkyvy nebo zdravotní rizika.
Ve světě, kde produktivita jedné země může být až tisícinásobná oproti zemi jiné, by však bylo nemoudré spoléhat na to, že expanzi ekonomik nejchudších zemí umožní pouze a jedině trhy.
Stejně tak není pravděpodobné, že hospodářská expanze bude do značné míry výsledkem konkurence nadnárodních distributorů potravin a producentů v zemích, které stále obchází strašidlo hladomoru.
Chudým zemím pomůžeme dosáhnout potravinové nezávislosti mnohem spíše skloubením poznatků zvenčí s místními znalostmi geografie a ekologických i ekonomických zábran za účelem rozložení rizik a společné správy prostředků a projektů.
Právě tento přístup pomohl poválečné Evropě docílit za necelých 20 let potravinové suverenity.
Země jako Indie nebo Vietnam, které svůj zemědělský rozvoj ochránily před hrozbami ze strany mezinárodních trhů, dosáhly podstatného snížení zemědělské chudoby.
Nastal také čas dát zemědělství prioritu, abychom zajistili růst s lidštější tváří.
Francie jako země v srdci EU si přeje hrát roli v kolektivním úsilí, které se rychle stává významným tématem pro nás všechny.
PRINCETON – Pokud bychom stav světa měli hodnotit podle novinových titulků, tak byl rok 2015 rokem islámského teroru a to především v Paříži.
Začalo to masakrem v Charlie Hebdo a vrcholilo mnohem smrtivější střelbou z 13. listopadu, včetně útoků v Bejrútu, Ankaře a v centru pro postižené v kalifornském San Bernadinu.
Ale kdybychom se soustředili pouze na terorismus, bylo by to zavádějící hodnocení událostí uplynulého roku.
V roce 2015 zabil terorismus více lidí v Sýrii, Iráku, Nigérii či Keni, než ve Francii či Spojených státech.
A pokud říjnová nehoda ruského civilního letounu v egyptské Sinaji byla výsledkem příprav Islámského státu (ISIS), jak tvrdí sama ISIS a ruští experti, potom jen tento incident zabil více lidí než oba teroristické útoky v Paříži.
Každopádně soustředění se na to, co shledávají média jako nejpodstatnější, by nám mohlo poskytnout pokřivený pohled na svět.
Smrt každé nevinné oběti teroristických útoků minulého roku je tragédií jak pro tu osobu, tak pro její nebo jeho okolí, rodinu a přátele; to však platí i u smrtí plynoucích z dopravních nehod, které mají mnohem méně mediální pozornosti.
Terorismus je šokující, násilný a divácky “atraktivní.“ Pokud se odehraje v našich městech, nebo ve městech, která můžeme snadno navštívit, přitáhne ještě více zájmu díky faktoru „To jsem mohl být já!“ Nicméně z globální perspektivy byly dvě nejpodstatnější události roku 2015 velice povzbuzující, ale jen jedna – smlouva o mezinárodní klimatické změně z prosince v Paříži – dosáhla významnějšího mediálního pokrytí.
Bude trvat dekády, než budeme vědět, jestli dohoda z Paříže splnila stanovený cíl omezit globální oteplování “výrazně pod“ 2°C nad předindustriální úrovní.
Jde o ambicióznější rétoriku, než předpokládala většina pozorovatelů a která byla akceptována všemi 194 zúčastněnými zeměmi.
Experti nám tvrdí, že součet omezení emisí skleníkových plynů, ke kterým se tyto země zavázaly, vytvoří teplotní pokles, který je stále výrazně nad dohodou stanovenou hranicí.
Pramínek naděje však zůstává v příslibu revize těchto cílů v pětiletých intervalech a zvážení, jaké úpravy jsou třeba k dosažení kýženého efektu.
Ale po zklamání kodaňského summitu z roku 2009 by nás atmosféra okolo dohody z Paříže měla povzbudit.
Pokud se ukáže jako bod zvratu ve snahách zabránit katastrofické změně klimatu, tak její význam převýší vše, co se stalo před rokem 2015.
V kontrastu s výsledkem pařížské konference byla druhá nejpodstatnější událost roku 2015 jednoznačně pozitivní: podíl světové populace žijící v extrémní chudobě spadl poprvé pod 10%.
Tak to přinejmenším vidí Světová banka, která globální chudobu monitoruje již od roku 1990.
Tím, jak poklesla extrémní chudoba, stoupl počet “pracující střední třídy“ v rozvojových zemích (definované jako ti, kdo s více než 4 dolary na den) z 18% v roce 1991 na téměř 50% k dnešnímu dni.
V té samé době prudce klesl také podíl podvyživených lidí v rozvojových oblastech a to z 23,3% na 12,9%.
Rychlé snížení extrémní chudoby možná nepřitáhne diváky a čtenáře, ale jeho vliv na lidský blahobyt jistě překonává vliv terorismu.
V roce 1990 žilo 1,95 miliardy lidí, tedy téměř 37% celkové populace, v extrémní chudobě.
Pokud by se poměr lidí žijících v extrémní chudobě nezměnil, bylo by to k dnešnímu dni 2,7 miliardy lidí.
Extrémní chudoba zabíjí prostřednictvím nedostatku jídla a nemocem jako je malárie, spalničky a průjmová onemocnění.
Není tedy překvapením, že pokles v dětské úmrtnosti doprovází klesající extrémní chudobu.
Ano, 16 000 dětských úmrtí denně je až příliš mnoho a fakt, že rok 2015 byl nejteplejším zaznamenaným rokem, ukazuje, že boj s klimatickou změnou teprve začal.
Potřebujeme být aktivními občany a své vůdce musíme tlačit ne ke splnění, ale k překonání emisních cílů, kterých se zavázali dosáhnout.
Pokud žijeme blahobytné společnosti, měli bychom také požadovat, aby náš stát hrál svou roli ve zmenšení míry extrémní chudoby.
A bez ohledu na to, co dělá naše vláda, můžeme zjistit, jaké charity bojující s chudobou jsou nejefektivnější a přispět jim.
BOSTON – Protijaponské protesty, jimiž nadále víří Čína, jsou jen další známkou vzestupu mocného čínského nacionalismu.
Národní cítění se po stovce let pomalého rozdmýchávání mezi čínskými intelektuály v posledních dvou desítkách let ekonomického boomu Číny zmocnilo vědomí tamního lidu a přetvořilo jej.
Toto masové národní povědomí vymrštilo čínský kolos do celosvětové konkurenční soutěže, aby získal mezinárodní postavení souměřitelné s obrovskými kapacitami země a s představou čínského lidu o oprávněném místě jejich země ve světě.
Naše éra se skutečně nejspíš zapíše do dějin jako období zrodu nového globálního řádu s Čínou za kormidlem.
Soupeřivé národní povědomí – představa, že vlastní důstojnost jedince je nedílně spjata s prestiží jeho „národa“ – proniklo do myšlení čínské duchovní smetánky v letech 1895 až 1905.
V roce 1895 podlehla Čína Japonsku, maličkému agresorovi, jemuž Číňané přezíravě říkali wa (trpaslík).
Čína už byla uvyklá na hašteření chamtivých západních mocností o její bohatství, ale zůstávala sebejistá v přesvědčení o bezvýznamnosti těchto velmocí.
Útok Japonska, zrnka prachu z jejího záhumenku, však touto sebedůvěrou otřásl a byl pociťován jako šokující a nepřijatelné pokoření.
Újmu způsobenou čínskému pocitu důstojnosti napravil triumf Japonska nad „velkou bílou mocností“, Ruskem, v roce 1905.
Z čínského pohledu bylo Rusko hrozivou evropskou velmocí, jíž se ostatní západní mocnosti obávaly.
Na jeho porážku se tudíž pohlíželo jako na úspěšnou asijskou výzvu Západu, v níž Čínu podle cítění tamních intelektuálů zastupovalo Japonsko.
Urození učenci, kteří později v prvních desetiletích dvacátého století reformovali a personálně obsadili čínskou armádu a státní správu, odjeli na studia do Japonska.
Revoluce roku 1911 se tudíž inspirovala příkladem japonské restaurace Meidži, a protože Japonsko počátku dvacátého století bylo výrazně nacionalistické, nová Čína, která z jeho obrazu vzešla, byla rovněž vystavěna na principech nacionalismu.
Japonsko se tak pro Čínu stalo oním významným „druhým“, napodobovaným vzorem i nenáviděným obrazem, vůči němuž se země vymezovala.
Čínský nacionalismus si z Japonska vypůjčil jeho pojem národa, včetně samotného slova, jímž jej vyjadřuje (kuo-min, z japonského kokumin).
Čínské národní hnutí, Kuomintang, se výslovně inspirovalo Japonskem a k činnosti jej podněcovala opakovaná japonská agrese.
Paradoxně, leč nikoli nečekaně, se protijaponským nacionalismem inspiroval i Mao Ce-tungův boj proti Kuomintangu.
Maův projev při založení lidové republiky zřetelně vyjádřil nacionalistickou agendu, která se za ním skrývala.
Označení národního státu za „komunistický“ zajistilo nové Čínské lidové republice podporu Sovětského svazu, již Mao považoval za spolehlivější než podporu Spojených států.
Ani ruští, ani čínští komunisté však nikdy neskrývali nacionalistickou podstatu svých podniků.
Horní vrstvy byrokracie a inteligence v Rusku a Číně byly nesměle nacionalistické a prostřednictvím komunistické vlády mazaně naplňovaly nejvyšší nacionalistický cíl: prestiž – moc, ať otevřenou či skrytou, vnutit vůli národa ostatním.
Národní uvědomění, zejména v Číně, se však omezovalo na úzkou elitu a mas se téměř nedotklo.
To se dramaticky změnilo, když čínská vláda znovu zavedla kapitalistické hospodářství.
Podobně jako v Německu 40. let 19. století, kdy vábení soukromého podnikání přivedlo celou střední třídu k nacionalismu, výslovné určení ekonomické moci za ústřední pilíř čínské velikosti probudilo v obyčejných Číňanech vnímavost k přitažlivosti nacionalismu.
Stamiliony teď samy sebe vidí jako podílníky na důstojnosti národa a touží k ní přispívat a bránit ji před urážkou.
Soupeření o prestiž, i když jde o hospodářskou soutěž, není ryze racionálním podnikem.
Někteří Číňané, zejména ti, kterým se ekonomicky nedaří, zahořkle rozmazávají někdejší japonské plenění.
Vzdor příklonu Číny ke kapitalismu a japonským investicím zůstává Japonsko pro Čínu tím zlořečeným „druhým“.
Ostatně jistý pekingský profesor mi před časem řekl: „Dva z deseti Číňanů nemají rádi USA, ale devět z deseti nenávidí Japonsko.“
Z pohledu Západu má toto nacionalistické soupeření jeden klad: ani Čína, ani Japonsko není zlovolný stát, a tak pokud jejich hádky nepovedou k nasazení nekonvenčních zbraní, můžeme k těmto třenicím přistupovat jako k vnitřnímu asijskému sváru.
Japonsko navíc pravděpodobně nechá vychladnout dnešní vášně nad spornými ostrovy ve Východočínském moři, navzdory protijaponským výbuchům v čínských městech.
Nechá-li se Západ unést a opováží se znevažovat 5000 let starou kulturu mudrců, mohl by se stát příštím předmětem čínské nacionalistické zášti.
NEW HAVEN – Během necelých dvou let už podruhé globální ekonomiku zachvacuje zděšení z vývoje růstu.
Obvyklý hospodářský cyklus má přirozený tlumicí mechanismus, který nečekané nárazy odráží.
Čím hlubší je pokles, tím silnější je obrat nahoru i kumulativní síly oživení, jež se samo udržuje v chodu.
Rázným odrazům ve tvaru V je vlastní houževnatost, díky níž se poměrně snadno dokážou oklepat ze šoků.
Jak ve své knize This Time is Different doložili Carmen Reinhartová a Kenneth Rogoff, postkrizová oživení výstupu a zaměstnanosti mají v dlouhém pásu dějin tendenci být výrazně pod úrovní trendu.
Taková chabá oživení ze své podstaty postrádají tlumivý nárazník, jaký mají odrazy ve tvaru V.
Jsou-li šoky dostatečně ostré – a udeří-li na oslabené globální hospodářství, které se blíží své „minimální letové rychlosti“, tedy zhruba 3 % ročnímu růstu – recidiva by se mohla proměnit v obávanou recesi se dvěma propady.
O zřetelně podprůměrném charakteru současného globálního oživení není pochyb.
Na povrchu čísla vypadají pěkně: světové HDP se v roce 2010 vyhouplo na 5,1 % a podle Mezinárodního měnového fondu se v roce 2011 očekává vzestup o další 4,3 %.
Avšak jelikož tyto přírůstky následují po rozsáhlé kontrakci, k níž došlo během Velké recese let 2008-2009, jsou na hony vzdáleny trajektorii klasického oživení ve tvaru V.
Vždyť jestliže se nejčerstvější prognóza MMF vyplní, globální HDP bude na konci roku 2012 stále asi o 2,2 procentního bodu pod úrovní, jíž by bylo dosaženo, kdyby svět zůstal na cestě svého dlouhodobějšího ročního růstu ve výši 3,7 %.
I pokud si globální ekonomika zachová cestovní rychlost na úrovni 4,3 % – a to je podle mého názoru velké „pokud“ –, zůstane pod úrovní trendu svého potenciálu více než osm let v řadě, až do konce roku 2015.
Tato vleklá „globální mezera výstupu“ umocňuje absenci nárazníku v dnešní světové ekonomice, jakož i její zvýšenou citlivost vůči šokům.
V posledních měsících přitom rozhodně došlo k několika takovým otřesům – od krize evropských svrchovaných dluhů přes japonské přírodní katastrofy a strmě zvýšené ceny ropy až po další zádrhel v oživení realitního trhu v USA.
Ač se zdá, že žádný z těchto šoků nebyl natolik závažný, aby způsobil havárii současného globálního oživení, celkový účinek je znepokojivý, zejména ve stále oslabeném světě po krizi.
Když současné zpomalení označují za dočasnou „slabší chvilku“, upínají svůj optimismus k neodvratnému odrazu, který následuje po každém šoku.
Vzpruha se například očekává od obnovení japonské výstavby a tamního nabídkového řetězce.
Další povzbuzení může přinést nedávné rozhodnutí Ameriky, že sáhne na své strategické zásoby ropy s cílem srazit její ceny.
V dozvucích nejhorší krize a recese moderních dob – kdy šoky mohou už beztak oslabenému globálnímu hospodářství podrazit nohy mnohem rychleji, než by dokázaly za silnějšího růstu – je však mnohem těžší dosáhnout únikové rychlosti oživení, které samo sebe udrží v chodu.
Tento úsudek by neměl zapadnout v ambiciózních ekonomikách rozvíjejících se trhů, zejména v Asii – dnes nejrychleji rostoucím regionu světa, který je v čele toho, co v současnosti mnozí označují za dvourychlostní svět.
Vzhledem k tomu, že vývoz stále tvoří téměř 45 % celoregionálního HDP, Asie si sotva může dovolit brát externí šoky na lehkou váhu – zejména když ve vyspělém světě po krizi postihují už beztak oslabenou výchozí růstovou trajektorii.
Nedávné zpomalení čínské průmyslové aktivity toto riziko ještě zvýrazňuje.
Na řešení vytrvalého proudu obav o růst nejsou tvůrci politik dobře připraveni.
Stále upřednostňují strategie, které se hodí spíš k boji proti krizi než k podpoře postkrizového uzdravení.
Zatímco prvnímu kolu kvantitativního uvolňování prováděnému Radou Federálního rezervního systému USA se zdařilo ukončit drtivou krizi, jeho druhé kolo přispívá jen málo k zachování smysluplného oživení na trhu práce a v reálné ekonomice.
Vysílení američtí spotřebitelé si potřebují vyspravit narušené bilance a američtí pracující musí spojit nové dovednosti s novými pracovními místy.
Jelikož si Evropa problém solventnosti plete s nedostatkem likvidity, stala se závislou na umělé výživě finančních výpomocí.
To se však osvědčí, jedině pokud se země jako Řecko díky růstu vymaní z dluhové pasti nebo pokud anulují své hluboce zakořeněné společenské smlouvy.
Pravděpodobnost opakovaných obav o růst v příštích několika letech znamená malou naději na nové a kreativní přístupy k postkrizovým měnovým a fiskálním politikám.
Tvůrci politik, motivovaní krátkodobými volebními vyhlídkami, se znovu a znovu snaží problém rychle zalátat – další finanční sanací či injekcí likvidity.
Jenže v dozvucích bilanční recese v USA a během dluhové pasti v Evropě je tento přístup odsouzen k nezdaru.
Injekce likvidity a sanace slouží k jedinému účelu – získat čas. Čas ale není řešením pro ekonomiky, které zoufale potřebují strukturální korekce fiskální konsolidace, oddlužení soukromého sektoru, reforem trhu práce či lepší konkurenční schopnosti.
Čas rovněž nezmírní důsledky bezkrevných postkrizových zotavení z dalších nevyhnutelných šoků.
Jen těžko lze předvídat, kdy další šok udeří či jakou bude mít podobu; jinak by ostatně nešlo o šok.
Vzhledem k tomu, že tvůrci politik se zdráhají zaměřit pozornost na imperativy strukturálního ozdravení, výsledkem budou další obavy o růst – anebo něco ještě horšího.
Nevydařené zotavení v dnešním postkrizovém světě podtrhuje rizika čím dál ošidnější snahy završit partii.
Korupce podkopává kvalitu života lidí po celém světě, nejen v chudých zemích.
Dokonce i americká Federální agentura pro řízení záchranných prací, zodpovědná za zajišťování pomoci po přírodních i lidských katastrofách, byla spíše v rukou neschopných politických „kumpánů“ než skutečných profesionálů.
A když na pobřeží Mexického zálivu dorazil hurikán Katrina, měla tato neschopnost osudné následky.
Každá společnost vyžaduje efektivní vládu, která dokáže zajistit životně důležité a nenahraditelné veřejné služby a infrastrukturu.
Vládám je díky tomu svěřena mimořádná moc, zejména moc vykonávat policejní a soudní dohled.
Nejlepší teoretickou i praktickou odpovědí je nalézt způsoby, jak vést vlády ke zodpovědnosti vůči lidem, jimž slouží.
Jednu z metod očividně představují volby, ačkoliv financování volebních kampaní může být zdrojem korupce.
Politici po celém světě vyměňují projevy přízně za peníze potřebné k volebnímu vítězství a za tyto peníze si často kupují hlasy zoufale chudých lidí.
Jasná volební pravidla a postupy mohou zajistit průhlednost, avšak zdrojem zodpovědnosti je i široká veřejnost v období mezi volbami.
Noviny v soukromém vlastnictví, nezávislé rozhlasové a televizní sítě, odborové svazy, církve, profesní sdružení a další skupiny občanské společnosti, ti všichni představují hráz proti despotismu.
V nejchudších zemích, kde je vysoká míra negramotnosti, kde jsou zoufalí lidé terčem vládní manipulace a kde neexistuje dostatečný nezávislý dohled prostřednictvím médií a profesních sdružení, čelí vlády ze strany společnosti pouze slabé kontrole.
V důsledku toho jeví sklon být nejdespotičtější a nejzkorumpovanější; nikoliv proto, že by chudým lidem méně záleželo na dobré vládě – naopak na ní závisejí samotné jejich životy –, nýbrž proto, že chudí nemají prostředky nutit svou vládu k disciplíně a dodržování zákonů.
Výsledkem je začarovaný kruh, v němž chudoba přináší špatnou vládu a špatná vláda přináší chudobu – tato dvojitá sestupná spirála může vést až k extrémním situacím, kdy vláda nemá k dispozici počítače, telefony, informační systémy a kvalifikované státní zaměstnance, takže nemůže řádně fungovat, ani kdyby chtěla.
Konečným výsledkem pak může být kolaps a nastolení jistého druhu anarchie, jak se to stalo v Libérii, Sieře Leone a Somálsku.
Jedno z měřítek kvality vládnutí ve více než 150 zemích světa poskytuje organizace Transparency International, jež se věnuje posilování občanské společnosti v boji proti vládní korupci.
Transparency International vytváří každoroční žebříček „vnímání korupce“, který poměřuje pohled veřejnosti na rozsah korupce v dané zemi.
V žebříčku za rok 2005 se jako nejméně zkorumpovaná země umístil Island, těsně následovaný skandinávskými zeměmi, Novým Zélandem a Singapurem.
USA obsadily sedmnácté místo, což není na hlavní světovou mocnost nijak oslnivý výsledek.
Obecně platí, že čím chudší země, tím nižší místo na žebříčku: o poslední příčku se dělí Čad a Bangladéš.
Za prvé jsou země subsaharské Afriky v průměru méně zkorumpované než státy se stejnou úrovní příjmů v jiných částech světa.
Například Burkina Faso, Ghana, Mali a Rwanda stojí na žebříčku mnohem výše než Bangladéš, Indonésie, Pákistán a Vietnam.
Přesto měly ekonomiky asijských států v průběhu poslední generace tendenci růst mnohem rychleji.
Korupce tudíž nemůže být jediným faktorem, který drží Afriku zpátky.
Chudé země dosahují nižší úrovně korupce, pokud jsou chráněna občanská práva.
Když se mohou lidé svobodně shromažďovat, vyjadřovat a zveřejňovat své názory, má z toho společnost prospěch nejen díky tomu, že se rozšiřuje okruh diskutovaných myšlenek, ale i díky tomu, že se tím drží na uzdě korupce.
Není žádným překvapením, že zkorumpované režimy běžně potlačují tisk, odbory a profesní sdružení.
V Africe mají méně zkorumpované země, jako je Ghana, také lepší ochranu občanských svobod než státy náchylnější ke korupci, jako jsou Čad nebo Etiopie, které jsou zároveň chudší.
A konečně data ukazují, že nejvyšší korupce panuje v zemích produkujících ropu a zemní plyn.
Obecně řečeno představují přírodní zdroje jako ropa, plyn, diamanty a další cenné nerostné suroviny živnou půdu pro korupci, poněvadž vlády pak mohou žít ze svých exportních příjmů, aniž musí „dělat ústupky“ vlastní společnosti.
Mnoho zahraničních firem v dychtivé touze po příjmech přiživuje patologii zkorumpovaných režimů tím, že rozdává úplatky a politickou ochranu.
Posílením občanské společnosti – prostřednictvím zákonných práv a dlouhodobého hospodářského rozvoje – a zavedením jasných pravidel zajišťujících zodpovědnost lze dostat korupci pod kontrolu.
Bohatý svět by měl nabídnout zbídačelým regionům, jako je subsaharská Afrika, větší hospodářskou podporu, aby se vymanily z chudoby.
Pomoc by samozřejmě měla směřovat na konkrétní potřeby – například na boj proti malárii, produkci potravin, zajištění pitné vody a kanalizace –, jejichž plnění lze měřit a monitorovat s cílem zamezení korupce.
Zvýšením životní úrovně bychom současně posílili občanskou společnost i zbídačelé kabinety tak, aby hájily vládu zákona.
NEW YORK – Večer 23. března bude 1,3 miliardy lidí v půl deváté a v půl desáté, ale i v půl jedenácté a po zbytek noci bez světla – tak jako každou noc během celého roku.
Téhož večera se jiná miliarda lidí zúčastní ekologické akce „Hodina Země“ a od půl deváté do půl desáté zhasnou světla.
Organizátoři říkají, že lidem dávají možnost projevit přání „něco udělat“ s globálním oteplováním.
Neúprosná realita je však taková, že Hodina Země přináší zcela špatná ponaučení a ve skutečnosti zvyšuje emise CO2.
Může sice vyvolávat pocity mravního uspokojení, ale její neplodná symbolika odhaluje, co je na dnešním zážitkovém environmentalismu shnilého.
Hodina Země nám říká, že vyřešit globální oteplování je snadné.
Všimněte si, že se od vás nežádá, abyste vypnuli cokoli, co by způsobilo opravdovou nepříjemnost, třeba topení, klimatizaci, televizi, počítač, mobilní telefon či jiné z bezpočtu zařízení, která závisejí na cenově dostupné elektřině v dostatečném množství a umožňují moderní život.
Kdyby bylo skutečně přínosné jednou za rok na hodinu zhasnout, proč bychom tak nečinili i zbylých 8759 hodin?
Zhasnout na hodinu světla by hypoteticky mělo snížit emise CO2 z elektráren po celém světě.
Jenže i kdyby všichni lidé na celém světě zhasli všechna světla v bytových prostorech a to se bezezbytku promítlo do snížení emisí CO2, jednalo by se o ekvivalent pozastavení čínských emisí CO2 na necelé čtyři minuty.
Jak zjistili operátoři britské rozvodné sítě, drobný pokles spotřeby elektřiny nezpůsobí, že by se do sítě pumpovalo méně energie, a tudíž nesníží emise.
Každé výraznější snížení odběru elektřiny během Hodiny Země navíc sice vyvolá pokles emisí CO2 v průběhu dané hodiny, ale ten vyrovná jejich následný vzestup při najíždění uhelných či plynových elektráren k obnovení dodávek elektřiny.
Útulné svíčky, jež si mnozí účastníci zapálí, vypadají sice velice přirozeně a přátelsky k životnímu prostředí, ale pořád jde o fosilní paliva – a jsou stokrát méně účinné než klasické žárovky.
Použití jedné svíčky za každou zhasnutou žárovku ruší i teoretické snížení emisí CO2; použití dvou svíček znamená, že produkujete více CO2.
Téměř tři miliardy lidí stále v interiérech pálí trus, klestí a další tradiční paliva, aby si uvařili a zahřáli se, čímž produkují jedovaté zplodiny, které podle odhadů připraví ročně o život dva miliony lidí, převážně žen a dětí.
Před pouhými sto lety průměrná americká rodina strávila během chladných měsíců šest hodin týdně vhazováním šesti tun uhlí do kotle (nemluvě o uklízení uhelného mouru z koberců, nábytku, záclon a lůžkovin).
Dnes se ve vyspělém světě takové znečištění vzduchu v interiérech díky elektrickým kamnům a kotlům nevyskytuje.
Elektřina nám rovněž umožnila mechanizovat velkou část našeho světa, čímž skoncovala s většinou nejnamáhavější dřiny.
Pračka osvobodila ženy od nekonečných hodin nošení vody a drhnutí prádla na valše.
Chladnička umožňuje téměř každému jíst víc ovoce a zeleniny a jednoduše nejíst zkažené potraviny, což vysvětluje, proč je dnes rakovina žaludku ve Spojených státech nejméně častá, přestože ještě ve 30. letech minulého století byla vůbec nejrozšířenější.
Světla, která díky ní svítí, nám dovolují žít aktivní a produktivní život i po setmění.
Elektřina, již lidé v bohatých zemích spotřebovávají, se v průměru rovná energii 56 sluhů, kteří o ně pečují.
I v subsaharské Africe mají lidé elektřinu odpovídající práci asi tří sluhů.
Vzhledem k rostoucím cenám energií kvůli zeleným dotacím 800 tisíc německých domácností už nedokáže platit své účty za elektřinu.
V Británii je dnes přes pět milionů lidí trpících nedostatkem paliva a tamní energetický regulační úřad veřejně vyjadřuje obavy, že by ekologické cíle mohly za necelých devět měsíců vést až k plošným výpadkům sítě.
V současnosti ze slunce a větru vyrábíme jen malý zlomek potřebné energie – 0,7 % z větru a pouze 0,1 % ze slunce.
I při optimistických předpokladech Mezinárodní energetická agentura odhaduje, že do roku 2035 budeme vyrábět pouhých 2,4 % energie z větru a 0,8 % ze slunečního záření.
Chceme-li světovou energetiku ozelenit, měli bychom ustoupit od zastaralé politiky dotování solární a větrné energie – politiky, která už 20 let selhává a selhávat bude i v příštích 22 letech.
Namísto toho bychom se měli zaměřit na vynalézání nových, účinnějších zelených technologií, které v konkurenci s fosilními palivy zvítězí.
Chceme-li skutečně udržitelnou budoucnost pro celé lidstvo na naší planetě, neměli bychom se znovu hroužit do tmy.
Řešit změnu klimatu zhasínáním světel a večeří při svíčkách zavání přístupem „ať jedí koláče“, který je jako řešení světových problémů přitažlivý jen pro elity žijící v pohodlí s dostatkem elektřiny.
Soustředěnost na zelený výzkum a vývoj sice nevyvolá tak příjemné pocity jako účast na globálním potlachu s baterkami a dobrými úsmysly, ale je to mnohem lepší nápad.
BRUSEL – FBI i CIA vyhodnotily, že Rusko vedlo hackerskou a dezinformační kampaň s cílem ovlivnit prezidentské volby v USA ve prospěch Donalda Trumpa.
Možná se nikdy nedozvíme, jak úspěšná byla tato ruská kybernetické operace; co však víme je, že Kreml dosáhl kýženého výsledku.
Zcela zřejmě byl totiž letošek rokem ruského prezidenta Vladimíra Putina.
Útok na USA mohl být předzvěstí budoucího vměšování se do voleb v Evropě, kde se nyní brojí proti ruským kybernetickým operacím, v předstihu před řadou velkých voleb v roce 2017 – včetně Holandska, Německa a Francie.
Předchozí kybernetické útoky v Evropě se až nepřirozeně podobají údajnému, Ruskem sponzorovanému hacku Demokratického národního výboru v USA.
Zkraje roku 2015 se skupina s vazbami na ruskou vládu nabourala do německého Bundestagu, ukradla tajné soubory a předala je WikiLeaks, která je zveřejnila.
Německý Spolkový úřad na ochranu ústavy obvinil Rusko z přípravy podobných útoků na počítačové systémy německé vlády.
V listopadu mezitím Evropská komise také prodělala velký kybernetický útok, a i když viník zůstává neznámý, je jen málo lidí či organizací, kteří by byly takového útoku schopni.
Kybernetické útoky jsou pouze jedním elementem v širší hybridní válce, kterou Rusko vede proti západu.
Rusko také pomáhá krajně pravicovým organizacím a populistickým hnutím napříč Evropou, jako jsou například půjčky Národní frontě Marie Le Pen ve Francii, či prostor pro politiky britské Stran nezávislosti v hlavním čase Ruskem financované televizní sítě Russia Today.
Americký prezident Barrack Obama nakonec slíbil reakci na Putinův útok na americkou demokracii, měl však udělat více a jednat mnohem dříve.
Evropané by byli bláhoví, pokud očekávají podporu od nastupující Trumpovi administrativy.
