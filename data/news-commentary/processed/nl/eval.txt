LONDEN – Groot-Brittannië was laat met de aanvaarding van de onafhankelijkheid van zijn centrale bank, omdat de toenmalige premier Margaret Thatcher zich stevig verzette tegen het idee dat niet-gekozen bankiers de rente zouden controleren.
Zij hield op haar bekende wijze staande dat ze nooit de controle uit handen zou geven, en de Bank of England (BoE) kon pas vanaf 1997 haar eigen gang gaan, nadat de eerste Labour-regering van Tony Blair was gekozen.
De “Old Lady of Threadneedle Street”, zoals de BoE bekend staat, was 303 jaar toen ze eindelijk haar eigen besluiten mocht nemen – en haar eigen vergissingen mocht begaan.
Terwijl zowel de US Federal Reserve (de Fed, het federale stelsel van Amerikaanse centrale banken) en de Duitse Bundesbank al lang onafhankelijk waren, volgden de meeste andere Europese landen het voorbeeld van de BoE in de aanloop naar de oprichting van een monetaire unie.
Op haar beurt was de Franse nationale bank sinds Napoleon “in handen van de overheid gebleven, maar niet al te nadrukkelijk.”
De afgelopen twintig jaar heeft de onafhankelijkheid van de centrale banken een soort “einde van de geschiedenis” betekend voor het monetair beleid, nadat vele andere regimes waren beproefd en mislukt.
In de jaren vóór de mondiale financiële crisis van 2008 werden onafhankelijke centrale banken als succesvol gezien in het beheersen van de inflatie; en landen met omvangrijke begrotingstekorten waren bijzonder enthousiast over de onafhankelijkheid van centrale banken, omdat ze profiteerden van de lagere langetermijnrente.
Centrale banken die tevens toezicht houden op de bankensector kregen lastige vragen voorgelegd over hun zorgeloosheid met betrekking tot de snelle kredietexpansie, maar zij werden alom geprezen voor hun prompte en beslissende reactie toen de crisis toesloeg.
In de Verenigde Staten heeft de Republikeinse presidentskandidaat Donald Trump de onafhankelijkheid van de gouverneurs van de Fed ter discussie gesteld, en duidelijk gemaakt dat hij snel een andere Fed-voorzitter zal aanwijzen mocht hij worden gekozen.
In Europa is het kwantitatieve versoepelingsbeleid van de Europese Centrale Bank alom bekritiseerd, en heeft ECB-president Mario Draghi onlangs zijn aanpak moeten verdedigen tegenover een zeer kritisch Duits parlement.
Britse politici zijn ook gaan protesteren, ook al werd het bekritiseren van de BoE lange tijd beschouwd als vloeken in de kerk.
De Britse premier Theresa May heeft, in een recente toespraak tot de conferentie van de Conservatieve Partij, opgemerkt dat “het monetair beleid een paar slechte neveneffecten heeft gehad.
William Hague, een invloedrijke voormalige Conservatieve leider, was zelfs nog botter toen hij onlangs een niet eens zo verholen dreigement uitte: als de centrale banken niet “snel van koers veranderen, zullen ze tot de ontdekking komen dat hun onafhankelijkheid steeds vaker op de tocht zal komen te staan.”
In dat geval, zo voegde hij eraan toe, zal “het tijdperk van hun veelgeprezen onafhankelijkheid mogelijk op zeer dramatische wijze aan zijn einde komen.”
Hoewel May heeft ontkend dat er sprake is van een verschil van mening tussen haar regering en BoE-gouverneur Mark Carney, is duidelijk dat het monetair beleid voor het eerst in twintig jaar het onderwerp is geworden van een politiek debat.
In reactie op deze ketterse uitbarstingen klonk Carney verzachtend en begrijpend; en Draghi heeft zich op prijzenswaardige wijze ingelaten met de argumenten van zijn critici.
Andreas Dombret, een bestuurslid van de Duitse Bundesbank, heeft echter een andere tactiek beproefd.
Op een conferentie van de British Bankers Association in Londen deze maand zeihij: “Het is misschien tijd voor een vriendelijke herinnering aan het feit dat de onafhankelijkheid van centrale banken onbespreekbaar is,” opperde Dombret.
“Politici doen er goed aan geen invloed uit te willen oefenen op de verkeerde plekken.”
Achteloos geklets over het monetair beleid kan de markten in verwarring brengen, en politici moeten voorzichtig zijn met wat ze willen.
Maar ze zullen er waarschijnlijk niet mee instemmen dat de onafhankelijkheid van centrale banken “onbespreekbaar is.”
Ze zullen waarschijnlijk meer nederigheid van de technocraten eisen, want wat politici geven kunnen ze ook weer wegnemen.
Toch wil het discussiëren over de sociale gevolgen van het monetair beleid nog niet zeggen dat ze de legitimiteit in twijfel trekken van degenen die aan de touwtjes trekken.
Er is een krachtig betoog mogelijk dat de centrale banken, beschermd tegen politieke kortetermijndruk, behoedzame hoeders van de prijsstabiliteit zijn geweest en de mondiale economie goed hebben gediend.
Het ligt niet voor de hand dat een terugkeer naar een politiek beheerde rente enig voordeel zou brengen op de langere termijn.
Niettemin moeten we aanvaarden dat de grootschalige kwantitatieve versoepeling van de centrale banken hen op onbekend terrein heeft gebracht, waar de grens tussen monetair beleid en begrotingsbeleid vaag is.
In Groot-Brittannië besluit het ministerie van Financiën bijvoorbeeld over het niveau van de economische interventie, terwijl de BoE de timing en de implementatiemethode ervan bepaalt.
Centrale bankiers moeten laten zien dat zij de politieke druk en de ongebruikelijke omstandigheden begrijpen die een nulrente of zelfs een negatieve rente kan scheppen.
Spaarders klagen op bittere toon dat zij worden gestraft voor hun behoedzaamheid; weigeren om over deze en andere implicaties van het huidige monetaire beleid te praten is geen aanvaardbaar antwoord.
De onafhankelijkheid vergt een hogere mate van aansprakelijkheid en transparantie, waarbij het beleid wordt uitgelegd aan het publiek.
Het siert de BoE dat zij de weg voorwaarts heeft aangegeven met een reeks open forums in heel Groot-Brittannië.
Het uitleggen van het monetair beleid aan de mensen kost tijd, maar is cruciaal als de noodzakelijke politieke consensus om de onafhankelijkheid overeind te houden moet worden verwezenlijkt.
NEW HAVEN – De hoge werkloosheid die we vandaag de dag in Europa, de Verenigde Staten en elders zien is een tragedie, niet alleen vanwege het productieverlies dat ermee gepaard gaat, maar ook door de persoonlijke en emotionele kosten die voor de werklozen voortvloeien uit het feit dat ze niet langer deel uitmaken van de beroepsbevolking.
De Britse premier David Cameron, een groot voorstander van bezuinigingen, zegt dat hij gelooft dat zijn beleid de “afhankelijkheid van de sociale voorzieningen” vermindert, de “discipline” herstelt, en “de doeners, de scheppers en de levensgenieters” stimuleert.
Op dezelfde manier zegt het Amerikaanse Congreslid Paul Ryan dat zijn programma onderdeel is van een plan om de “creativiteit en de ondernemingsgeest” te bevorderen.
Sommige soorten soberheidsprogramma's kunnen het moreel inderdaad een steun in de rug geven.
Monniken vinden hun levensvervulling in een uiterst sobere omgeving, en van militaire trainingskampen wordt gezegd dat ze het karakter vormen.
Maar het soort bezuinigingen dat nu in de praktijk wordt gebracht heeft het onmiddellijke effect dat mensen er werkloos door raken en hun levens met niets anders kunnen vullen dan met een gevoel van afwijzing en buitensluiting.
Je zou je kunnen voorstellen dat een korte periode van werkloosheid een tijd van reflectie, het weer oppakken van persoonlijke relaties en de terugkeer naar fundamentele waarden zou kunnen zijn.
Sommige economen hebben zelfs lang geleden al bedacht dat we in deze eeuw meer zouden moeten kunnen genieten van vrije tijd.
John Maynard Keynes heeft in zijn uit 1930 daterende essay “Economic Possibilities for Our Grandchildren” (“Economische mogelijkheden voor onze kleinkinderen”) gespeculeerd dat binnen honderd jaar – dat wil zeggen vóór 2030 – de hogere inkomens de gemiddelde werkdag tot een uur of drie zouden reduceren, zodat een complete werkweek uit niet meer dan vijftien uur zou bestaan.
Hoewel er nog zeventien jaar te gaan zijn, lijkt het erop dat Keynes er ver naast zat.
Dat geldt ook voor Robert Theobald, die in zijn in 1963 verschenen boek Free Men and Free Markets (Vrije mensen en vrije markten) de afkeer van het publiek van hoge werkloosheid ter discussie stelde.
Hij betoogde dat we “betekenisvolle vrije tijd kunnen hebben in plaats van verwoestende werkloosheid”, en dat we geen behoefte hebben aan “een economie van zwevende derwisjen, die afhankelijk is van dwangmatige consumptie”.
Maar het vinden van iets bevredigends om te doen met je tijd lijkt onvermijdelijk het doen van een of ander soort werk in te houden: “betekenisvolle vrije tijd” verliest na een tijdje zijn betekenis.
De mensen lijken meer dan drie uur per dag te willen werken, zelfs als dat lopendebandwerk is.
Werkloosheid is een product van het kapitalisme: mensen die niet langer nodig zijn, worden eenvoudigweg overbodig verklaard.
De bezuinigingen leggen het gebrek aan interpersoonlijke verbondenheid van de moderne economie bloot, en de kosten voo het moreel die hiermee zijn verbonden.
Arbeidsdeling zou meer mensen marginaal aan het werk kunnen houden tijdens een economische inzinking, waardoor ook hun trots overeind zou blijven.
In plaats van 25 procent van het personeel te ontslaan tijdens een recessie, zou een bedrijf ook tijdelijk het aantal arbeidsuren per dag omlaag kunnen brengen, van bijvoorbeeld acht naar zes.
Iedereen zou werk houden en iedereen zou een beetje dichter in de buurt komen van het ideaal van Keynes.
Maar arbeidsdeling leidt tot technische problemen als zij plotseling moet worden ingevoerd om af te rekenen met een economische crisis zoals we die nu ervaren.
Deze problemen sluiten een snelle beweging uit in de richting van het ideaal van meer vrije tijd, dat denkers als Keynes en Theobald hebben verkondigd.
Eén probleem is dat werknemers vaste kosten hebben, zoals transportkosten en gezondheidszorgverzekeringen, die niet afnemen als ze minder uren gaan werken en hun salaris dus achteruit gaat.
Ze hadden misschien een kleiner huis kunnen kopen als ze hadden geweten dat hun arbeidstijd zou worden gereduceerd, maar nu is het moeilijk om het huis dát ze hebben gekocht kleiner te maken.
Een ander probleem is dat het moeilijk is ieders baan in dezelfde mate te kortwieken, omdat sommige banen gelijke tred houden met de productie, maar andere niet.
In zijn boek Why Wages Don’t Fall During a Recession (Waarom de lonen niet dalen tijdens een recessie) heeft Truman Bewley van de Universiteit van Yale verslag gedaan van een uitgebreide reeks interviews met managers die betrokken zijn bij het vaststellen van het salarisniveau en het personeelsbeleid.
Hij kwam erachter dat deze managers geloofden dat er een serieus probleem voor het arbeidsmoreel zou ontstaan als ieders uren en salarissen tijdens een recessie zouden worden gekort.
In zijn interviews met deze managers werd hem te kennen gegeven dat het het beste is (vanuit het gezichtspunt van de managers) als de pijn van de verminderde werkgelegenheid wordt geconcentreerd op een paar mensen, wier gemopper niet wordt gehoord door de resterende werknemers.
Werkgevers maken zich zorgen over het moreel op de werkplek en niet over het moreel van de werknemers die zij ontslaan.
Hun beschadigde moreel raakt anderen wel als een soort externaliteit, wat zeker van belang is, maar niet de firma die hen heeft ontslagen.
We zouden misschien allemaal gelukkig(er) kunnen zijn als we minder uren zouden moeten werken en als die daling de weerspiegeling zou vormen van geleidelijke sociale vooruitgang.
Maar we zijn niet gelukkig met werkloosheid die het gevolg is van een plotselinge begrotingscrisis.
Daarvoor hebben we een sociaal contract nodig dat een doel vindt voor iedereen, een manier waarop je kunt laten zien dat je deel uitmaakt van de samenleving door een of ander soort werk te verrichten.
En daarvoor hebben we stimuleringsmaatregelen nodig, waarbij in het meest ideale geval tegelijkertijd de belastingen en de uitgaven in gelijke mate worden verhoogd.
De toegenomen belastingdruk voor iedereen die werk heeft is analoog aan de verminderde arbeidstijd door arbeidsdeling.
Maar als belastingverhogingen politiek niet mogelijk zijn, moeten de beleidsmakers inzetten op ouderwetse tekortfinanciering.
Het belangrijkste is dat er stimuleringsmaatregelen worden getroffen die de werkgelegenheid stimuleren en de werklozen weer aan het werk zetten.
MOSKOU – Een generatie lang ging de relatie tussen de Verenigde Staten en Rusland in essentie over de geschiedenis.
Sinds het einde van de Koude Oorlog werd Rusland steeds meer perifeer voor de VS en de rest van de wereld en leek zijn internationale belang en kracht iets uit het verleden.
Zeker, het huidige conflict tussen de VS en Rusland over Oekraïne staat niet in verhouding, gegeven de ongelijkheid in kracht tussen beide partijen.
Rusland is geen mededinger om de wereldheerschappij en kan zelfs niet doen alsof het dat is.
Het wordt niet zoals de Sovjet-Unie gedreven door een universele ideologie, het leidt geen blok van staten die geregeerd worden door dezelfde ideologie en heeft weinig officiële bondgenoten (die ook nog eens allemaal klein zijn).
Het doet er duidelijk het meest toe voor Oekraïne, waarvan een deel in een slagveld is veranderd.
De toekomst van het grootste land van Europa (zijn vorm, politieke orde en internationale betrekkingen) hangt er zeer van af hoe de strijd tussen de VS en Rusland zich ontvouwt.
Het zou kunnen dat Oekraïne intern verenigd wordt, echt democratisch en stevig verbonden met Europese en Atlantische instituties; dat het ruimhartig geholpen wordt door deze instituties en als resultaat hiervan zal welvaren; en dat het evolueert tot een voorbeeld voor Russen aan de andere kant van de grens om na te volgen.
Het kan ook zo zijn dat er aan het eind van het liedje verschillende Oekraïnes ontstaan die verschillende richtingen uit gaan.
Het lot van Oekraïne op zijn beurt doet er ook toe voor andere landen in Oost-Europa, vooral Moldavië en Georgië.
Beiden hebben net zoals Oekraïne associatieovereenkomsten getekend met de Europese Unie en beiden zullen koor moeten dansen om te vermijden ook strijdtonelen te worden tussen Rusland en het Westen.
Op dezelfde manier zullen de partners van Rusland in zijn Euraziatische Unie-project (Armenië, Wit-Rusland, Kazachstan en Kirgizië) voorzichtig moeten balanceren tussen Rusland, hun nominale ‘strategische’ bondgenoot, en de VS, dat de sleutels heeft van het internationale politieke en economische systeem.
Ondanks dat een voortdurende militaire impasse aan de oostelijke NAVO-grenzen zou verbleken in vergelijking tot de confrontatie uit de Koude Oorlog met het Warschaupact, kan de militaire veiligheid van Europa niet meer als vanzelfsprekend gezien worden.
En terwijl de zorgen over de veiligheid op het continent groeien zal de handel tussen de EU en Rusland krimpen.
Als resultaat van de druk van de VS zal de EU uiteindelijk minder gas en olie van Rusland kopen en zullen de Russen minder fabricaten van hun buren kopen.
Het idee van een gemeenschappelijke ruimte tussen Lissabon en Vladivostok zal begraven worden.
De EU en de VS zullen zelfs nog stevigere banden krijgen, zowel in een opgeleefde NAVO en door het Trans-Atlantisch Vrijhandels- en Investeringsverdrag.
Voor Japan staat er ook iets op het spel: zijn beslissing om mee te doen aan de door de VS geleide sancties tegen Rusland betekent het loslaten van de plannen om een solide relatie met het Kremlin op te bouwen om tegenwicht te bieden aan China in Azië.
Het bondgenootschap tussen de VS en Japan zal herbevestigd worden zowel als de Japanse positie in die alliantie.
Op een zelfde soort manier zal Zuid-Korea moeten buigen voor de eis van de VS om de handel met Rusland te beperken, wat mogelijk een minder coöperatieve houding van het Kremlin veroorzaakt wat betreft het verdeelde Koreaanse schiereiland.
Als resultaat hiervan zal het conflict tussen de VS en Rusland waarschijnlijk leiden tot een versterking van de positie van Amerika tegenover zijn Europese en Aziatische bondgenoten en een veel onvriendelijker situatie voor Rusland overal in Eurazië.
Zelfs de nominale bondgenoten van Rusland zullen over hun schouder naar de VS moeten kijken en de uitstapjes van het land naar Latijns-Amerika en zijn enclaves van invloed in het Midden-Oosten zullen weinig gewicht in de schaal leggen.
De sterke vermindering van Ruslands economische banden met de geavanceerde landen laat China over als de enige grote economie buiten het door de VS geleide regime van sancties.
Dit vergroot het belang van China voor Rusland en belooft China een grotere toegang te krijgen tot Russische energie, andere natuurlijke hulpbronnen en militaire technologie.
Maar China heeft er geen belang bij dat Rusland bezwijkt onder de druk van de VS, uiteen valt of een wereldmacht wordt.
Zijn belangen zijn om Rusland zijn stabiele achterland te houden en een basis van natuurlijke hulpbronnen.
Chinese steun aan Rusland om op te staan tegen de VS zou een noviteit in de internationale betrekkingen zijn.
Rusland zou een alliantie met China tenslotte een te zware last vinden en wat hun ideologie ook is of wie hun leiders ook zijn, Russen blijven Europeanen.
Dat mag dan waar zijn, maar het is ook waar dat een van de meest vereerde Russische helden uit de middeleeuwen, prins Alexander Nevsky succesvol tegen Westerse binnendringers vocht terwijl hij loyaal bleef aan de Mongolen.
Er is geen twijfel over mogelijk dat Rusland een prijs zal moeten betalen voor zijn acties in Oekraïne.
LONDON – In de meeste rijke landen wonen op dit moment miljoenen ‘werkende armen’; mensen die met hun werk niet genoeg verdienen om boven de armoedegrens te blijven, en waarvan de lonen daarom door de staat moeten worden aangevuld.
Engeland voerde tijdens de Napoleontische oorlogen het ‘Speenhamland’-systeem in; een vorm van directe bijstand, bedoeld om de stijgende broodprijs te compenseren.
In 1795 keurden de autoriteiten van Speenhamland, een dorp in Berkshire, inkomensafhankelijke progressieve loonsubsidies goed.
De aanvullingen die huishoudens kregen varieerden al naar gelang het aantal kinderen en de prijs van het brood.
Maar deze opzet werd bekritiseerd omdat die werkgevers in staat stelde om lonen beneden het bestaansminimum te betalen, daar de belastingbetaler het verschil wel zou bijleggen.
In 1834 werd het Speenhamland-systeem ingeruild voor de Nieuwe Armenwet, die de bijstand tot werkinrichtingen beperkte, waar de omstandigheden afdoende verschrikkelijk waren om mensen terug de arbeidsmarkt op te dwingen.
Toen werd het Speenhamland-systeem in de 20e eeuw nieuw leven ingeblazen - en wel door niemand anders dan de liberale vrijemarktdenker Milton Friedman.
In 1962 stelde Friedman een ‘negatieve inkomstenbelasting’ voor, waarbij mensen die beneden een bepaalde grens verdienden een aanvullend inkomen zouden ontvangen van de overheid, in plaats er belasting aan te betalen.
Dit werd in de Verenigde Staten ingevoerd als het Earned Income Tax Credit en als Working Families Tax Credit in het Verenigd Koninkrijk.
Tegelijkertijd zijn er pogingen geweest om het bruto-inkomen te verhogen door het instellen van wetgeving voor het minimumloon.
Maar het minimumloon heeft nooit het niveau bereikt dat wordt aangehouden voor een ‘bestaansminimum’ en heeft daarom nooit de kosten van loonsubsidies meetbaar verlaagd.
In 2008 ontvingen ongeveer 5,5 miljoen werkende huishoudens in Groot-Brittannië belastingkredieten, waaronder loonsubsidie en kinderbijslag, huursubsidie, en plaatselijke belastingvoordelen.
Gegeven het feit dat er in 2012 11,4 miljoen werkende huishoudens waren in het VK, betekent dit dat een ongelooflijke 38% niet genoeg verdiende om rond te komen.
Of, anders gezegd: het loon bij marktruiming was voor 38% van de werkende gezinnen niet genoeg om in een bestaan te voorzien.
In zijn aankondiging van de begroting op 8 juli stelde de minister van Financiën George Osborne als onderdeel van zijn plan om het begrotingstekort terug te dringen voor om de komende vier jaar 12 miljard pond (ruim 17 miljard euro) te bezuinigen op het uitkeringsbudget.
Van dit bedrag zou 9 miljard pond moeten komen uit het snijden in de belastingsubsidies voor werkende huishoudens.
Om deze bezuiniging te compenseren stelde Osborne voor om het minimumloon van 6,50 pond per uur naar 9 pond te verhogen gedurende deze zelfde periode.
Maar deze verhoging zal terugslaan op de werkgevers en niet op de staatskas, en zo is de vermindering in kredieten en voordelen nettowinst voor de schatkist van Hare Majesteit.
Een analyse door het Institute for Fiscal Studies concludeert dat de schatkist 12 miljard pond zal besparen, terwijl de bruto loonstijging door het hogere minimumloon slechts zo’n 4 miljard pond bedraagt.
Zoals Paul Johnson, hoofd van het IFS, zegt: “er gaat gewoon te weinig geld naar het nieuwe minimumloon om mensen in termen van geld ook maar in de buurt van te compenseren voor belastingkredieten.”
Maar zelfs als het minimumloon genoeg verhoogd zou worden om het intrekken van belastingkredieten te compenseren, zou meer van de arbeidskosten overdragen van de belastingbetaler op de werkgever de verkeerde strategie zijn.
De reden hiervoor is dat voor veel mensen – wellicht de meeste - arbeid een afnemende bron van inkomsten zal worden.
Een van de voorspellingen waar we echt op kunnen bouwen is tenslotte dat de automatisering een steeds grotere invloed zal gaan hebben op de wereld van de menselijke arbeid.
Het is op zijn minst een open vraag of er genoeg nieuwe banen gevonden kunnen worden om hun plaats in te nemen, of zelfs of het überhaupt nog wel wenselijk is om door te gaan met het produceren van meer en meer producten slechts om mensen werk te verschaffen tegen steeds verder dalende lonen.
Nu robots steeds meer menselijke arbeid vervangen, zullen mensen een inkomen nodig hebben om de plek van hun loon naar werk in te nemen.
Waar belastingkredieten de kant van vervangende inkomens op gaan, gaat het verhogen van het minimumloon geheel de andere kant op, door inkomen nog afhankelijker van banen te maken.
In feite zal de focus op het minimumloon zelfs vrijwel zeker het automatiseringsproces versnellen.
Eerder bewijs dat minimumloonwetgeving de vraag naar arbeid niet vermindert blijft wellicht niet overeind tegenover de snel dalende kosten van de automatisering van de productie van goederen en services.
Kort samengevat; als Osborne het meent met zijn belofte om iedereen te voorzien van een ‘bestaansminimum’, zou hij richting het idee van een ‘basis’- of ‘burger’-inkomen moeten bewegen, onafhankelijk van de banenmarkt.
Een simpele stap vooruit zou zijn om alle burgers een onvoorwaardelijk belastingkrediet te geven, dat langzaam kan worden opgebouwd terwijl de beloningen voor arbeid dalen.
Zowel vrije markt- als socialistische denkers bepleiten al sinds jaar en dag de invoering van basisinkomen-systeem.
Maar het idee is altijd ten prooi gevallen geweest aan twee tegenwerpingen: samenlevingen zijn te arm om het zich te kunnen veroorloven, en het zou werken ontmoedigen.
Het eerste bezwaar geldt zeker niet langer voor de geavanceerde economieën, terwijl het tweede irrelevant is, omdat het doel niet is de stimulans tot werken te vergroten, maar om mensen juist in staat te stellen om te leven zonder werk.
Een onvoorwaardelijk basisinkomen zou parttime werken mogelijk maken voor velen die nu fulltime moeten werken voor lonen waar ze niet van rond kunnen komen.
En alle werknemers zouden de zelfde vrijheid genieten om keuzes te maken over hoe veel ze werken en onder welke omstandigheden als de welgestelden van nu.
Als een acute ontsteking van de ademhalingsorganen is longontsteking te detecteren, te behandelen en te voorkomen.
Pneumokokkenconjugaatvaccins (PCVs) – die bescherming bieden tegen de bacteriën die longontsteking en meningitis (een levensbedreigende herseninfectie) veroorzaken – bestaan al sinds 2000.
Maar hun gebruik beperkt zich grotendeels tot de ontwikkelde landen, om een eenvoudige reden: ze zijn heel duur.
Without Trump’s bizarre but effective grip on the party, Republicans may well face a period of vicious infighting, which could conceivably tear their party apart.
Zoals de zaken er nu voor staan, treft longontsteking de meest kwetsbaren in onevenredige mate: de kinderen en de ouderen, vooral diegenen die in de ontwikkelingslanden wonen.
Dit aantal zou in 2020 zelfs nog hoger kunnen zijn, omdat veel landen met grote populaties niet ingeënte kinderen grote ontwrichtingen van hun vaccinatieprogrammaʼs hebben gemeld als gevolg van COVID-19.
Vóór de pandemie was het bijna veertien maal zo waarschijnlijk dat kinderen in lageinkomenslanden omkwamen dan kinderen in hogeinkomenslanden, grotendeels als gevolg van longontsteking en andere acute infecties.
Dit percentage zou wel eens kunnen gaan stijgen: uit nieuwe gegevens blijkt dat de met de pandemie samenhangende ontwrichtingen van de gezondheidszorgsystemen en de verminderde toegang tot voedsel zouden kunnen leiden tot nog eens één miljoen sterfgevallen van kinderen in lage- en middeninkomenslanden.
In deze context is het garanderen van brede, betaalbare toegang tot cruciale vaccins, inclusief PCVs, urgenter dan ooit.
Vaccins blijken immers al heel lang het beste middel te zijn dat we hebben om kinderen te beschermen, met name in arme en fragiele landen, waar miljoenen gezinnen geen toegang hebben tot gezondheidsfaciliteiten van hoge kwaliteit.
Bangladesh, dat in 2015 PCVs heeft geïntroduceerd in het nationale inentingsprogramma, weet welk verschil een vaccin kan maken.
Dankzij duurzame toewijding van de overheid en gezondheidszorgfunctionarissen heeft het land snel een plan geïmplementeerd om vrijwel ieder kind in het land te kunnen inenten.
In nog geen vijf jaar tijd zijn de gevallen van ernstige longontsteking onder kinderen in Bangladesh met ongeveer 50 procent afgenomen; de gevallen van meningitis zijn ook gedaald.
Dit is in lijn met de ervaringen van ontwikkelde landen: sinds de introductie van PCVs hebben de Verenigde Staten en het Verenigd Koninkrijk scherpe dalingen gemeld van het aantal kinderen met ernstige longontsteking, als gevolg van de pneumokokkenbacterie.
Dergelijke vooruitgang weerspiegelt zowel de directe bescherming van degenen die zijn ingeënt als de ontwikkeling van groepsimmuniteit.
Als het grootste deel van de bevolking is ingeënt, kunnen de bacteriën die longontsteking veroorzaken zich niet makkelijk verspreiden, wat inhoudt dat mensen die niet kunnen worden ingeënt – omdat ze bijvoorbeeld te jong zijn, of gecompromitteerde immuunsystemen hebben – ook beschermd zijn.
Door kinderen gezond te houden helpen pneumokokkenvaccins ook om extra middelen vrij te maken voor het gezondheidszorgsysteem.
In veel lageinkomenslanden, waar ziekenhuisbedden beperkt beschikbaar zijn – en nog beperkter worden naarmate COVID-19 voet aan de grond krijgt – betekent ieder kind dat naar niet naar het ziekenhuis hoeft om voor longontsteking behandeld te worden dat een ander kind, met een ziekte die niet voorkomen kan worden, de behandeling kan krijgen die het nodig heeft.
En dat is wat een nieuw vaccin, genaamd Pneumosil – in december 2019 goedgekeurd door de Wereldgezondheidsorganisatie en in juli door de Indiase overheid – belooft te bieden.
Pneumosil, gefabriceerd in India, zal beschikbaar zijn voor lageinkomenslanden tegen een prijs die 30 procent lager ligt dan wat ze momenteel betalen voor pneumokokkenvaccins.
Middeninkomenslanden zullen waarschijnlijk ook minder hoeven betalen, waardoor Pneumosil het meest betaalbare vaccin van zijn soort zal worden.
Met andere woorden: Pneumosil geeft ontwikkelingslanden een kosteneffectief middel om kwetsbare kinderen te beschermen, terwijl de dynamiek van vaccinmarkten wordt gestimuleerd.
Nu er meer opties voor PCVs beschikbaar zijn dan ooit tevoren, moeten politieke leiders, donoren en pleitbezorgers deze kans grijpen en snel vaccinatieprogrammaʼs lanceren waar ze maar nodig zijn.
Het onvermogen om dit te bewerkstelligen kan het volgende decennium de dood betekenen van bijna negen miljoen kinderen.
Als zelfs maar één kind lijdt aan een ziekte die te voorkomen is, is dat een tragedie.
We hebben de middelen om hen te redden, en het krachtigste van die middelen is toegankelijker dan ooit tevoren.
En in Europa stuwt de voortdurende vluchtelingencrisis een giftige nationalistische vloed die de Europese Unie uiteen dreigt te rijten.
Tel hierbij op de neo-imperialistische ambities van Rusland en de dreiging van islamitisch terrorisme, en kometen die ’s nachts de hemel oplichten zijn wellicht het enige dat er nog mist in het plaatje van een jaar dat zich er voor opmaakt er een van profetische doem te worden.
De internationale orde die is gesmeed in het vuur van de twintigste eeuw lijkt aan het verdwijnen te zijn, en we hebben zelfs nog geen glimp kunnen opvangen van wat hiervoor in de plaats zal komen.
De uitdagingen waar we mee te maken hebben te benoemen is niet moeilijk: globalisering, digitalisering, klimaatverandering, enzovoort.
In welke politieke structuren, op wiens initiatief, en onder welke regels zullen deze vragen onderhandeld worden – of, wanneer onderhandelen onmogelijk blijkt, bevochten?
Politieke en economische orde – vooral op mondiale schaal – komen niet simpelweg voort uit vreedzame consensus of een niet uitgedaagde claim door de sterkste.
Deze is altijd het resultaat geweest van strijd om overheersing – vaak wreed, bloederig, en lang – tussen of binnen rivaliserende machten.
Slechts door conflict worden de nieuwe zuilen, instituties, en spelers van een nieuwe orde gevestigd.
De liberale Westerse orde die sinds het einde van de Tweede Wereldoorlog geldt was gebaseerd op de mondiale hegemonie van de Verenigde Staten.
Als enige echte wereldmacht, was deze niet alleen dominant op het gebied van harde militaire macht (zowel als economisch en financieel), maar ook in vrijwel alle dimensies van zachte macht (zoals bijvoorbeeld cultuur, taal, massamedia, technologie, en mode).
Vandaag de dag is de Pax Americana die een grote mate van mondiale stabiliteit garandeerde sleets geworden – meest opmerkelijk in het Midden-Oosten en op het Koreaanse Schiereiland.
De VS mag dan nog steeds de grootste wereldmacht zijn, maar is niet langer in staat of bereid om de rol van politieagent van de wereld te spelen of om de vereiste offers te brengen om orde te verzekeren.
In een geglobaliseerde wereld met een steeds grotere integratie in het gebied van communicatie, technologie, en – zoals we de laatste tijd gezien hebben – de beweging van mensen, worden machtscentra dan ook minder samenhangend en meer verspreid; het is precies natuur van een geglobaliseerde wereld dat deze zich onttrekt aan het opleggen van een twintigste-eeuwse orde.
En toch zijn, alhoewel er onvermijdelijk een nieuwe wereldorde op zal komen, de funderingen ervan nog niet te ontwaren.
China zal met zichzelf bezig blijven, geconcentreerd op interne stabiliteit en ontwikkeling, en zijn ambities zullen waarschijnlijk worden beperkt tot controle over zijn onmiddellijke omgeving en omliggende gebieden.
Bovendien beschikt China op vrijwel alle vlakken niet over de zachte macht die onmisbaar is wanneer het een macht wil worden die de wereldorde vorm geeft.
Ook lijkt het er niet op dat deze tijden van turbulente transitie zullen eindigen in de opkomst van een tweede Pax Americana.
Ondanks de technologische hegemonie van de Amerikanen, zou er teveel weerstand zijn van regionale machten en potentiele tegenallianties.
In feite is de grootste uitdaging de komende jaren waarschijnlijk dan ook het in goede banen leiden van de tanende invloed van Amerika.
Een dominante macht kan ten val worden gebracht door een strijd om de heerschappij, maar vrijwillige terugtrekking is geen optie, omdat het resulterende machtsvacuüm de stabiliteit van het hele systeem in gevaar zou brengen.
Het overzien van het einde van Pax Americana zal dan ook waarschijnlijk de ambtsperiode van de volgende Amerikaanse president beheersen – wie dat ook moge zijn.
Zal de neergang van Pax Americana, die zeventig jaar als garantie voor de interne liberale orde van Europa heeft gediend onvermijdelijk tot crisis leiden of zelfs conflict?
Het over het hele continent opkomende neo-nationalisme lijkt richting zo een scenario te wijzen, met verschrikkelijke implicaties.
Wat zal er gebeuren als de Duitse bondskanselier Angela Merkel ten onder gaat aan haar vluchtelingenbeleid, wanneer Groot-Brittannië de Europese Unie verlaat, of wanneer de Franse populist Marine Le Pen president weet te worden?
Een sprong in de afgrond is de meest gevaarlijke uitkomst denkbaar, als niet de meest waarschijnlijke.
Maar degenen die gretig de positie van Merkel, de Europese identiteit en de waarden van de Franse Verlichting doen afbrokkelen dreigen de richel te ondermijnen waar we met zijn allen op staan.
PARIJS – Er rijzen al enige tijd zorgen dat centrale bankiers ‘geen munitie meer hebben’.
Met rentetarieven van bijna 0% hebben ze zich geëngageerd aan steeds extravagantere maatregelen zoals ‘kwantitatieve versoepeling’ en ‘forward guidance’.
Gegeven de nevel die over de echte economische activiteiten heen hangt door de financiële crisis is het moeilijk om een definitief oordeel te vellen over hoe goed of slecht deze maatregelen gewerkt hebben.
Er is niet langer enige reden om nominale rentetarieven die richting de nul gaan het monetair beleid te laten belemmeren.
Een simpele en elegante oplossing is om een overgang naar een geheel elektronische valuta in te faseren, waarbij het betalen van rente, positief of negatief, alleen het indrukken van een knop vereist.
En omdat je kan stellen dat papiergeld (vooral de grotere biljetten) meer kwaad dan goed doet, is de modernisatie van valuta al ver over tijd.
Door het gebruik van een elektronische valuta zouden de centrale banken door kunnen gaan met het stabiliseren van de inflatie op precies dezelfde manier als ze nu doen.
(De hoofdeconoom van de Citigroup, Willem Buiter, heeft vele manieren voorgesteld om de beperkingen van papiergeld aan te pakken, maar het geheel afschaffen is het makkelijkste).
Een tweede minder elegant idee is om centrale banken simpelweg hun inflatiedoelstellingen van de huidige norm van 2% te laten verhogen naar een hoger maar nog steeds matig niveau van 4%.
Het idee van het permanent verhogen van inflatiedoelen naar 4% werd als eerste voorgesteld in een interessante en inzichtelijke verhandeling geleid door de hoofdeconoom van het IMF Olivier Blanchard, en is onderschreven door een heel aantal andere academici waaronder als meest recente Paul Krugman.
Helaas is het probleem hoe een gladde en overtuigende transitie te maken naar dit nieuwe doel misschien onoplosbaar.
Bedenk je wel dat ik twee jaar eerder, aan het begin van de financiële crisis, gesuggereerd had om de inflatie voor een periode van een aantal jaar te verhogen naar 4% of meer om de schuldoverhang te laten krimpen en loonaanpassingen te versnellen.
Maar er is een wereld van verschil tussen het tijdelijk verhogen van de inflatie om een crisis op te lossen en het uit het lood brengen van de lange termijn verwachtingen.
Na twee decennia aan het publiek verteld te hebben dat 2% inflatie de hemel is zouden centrale bankiers de mensen verbijsteren als ze zouden aankondigen dat ze van gedachten waren veranderd, en niet zo’n klein beetje ook, maar volledig.
Denk alleen maar aan de ‘taper tantrums’ van de markt in mei 2013 toen toenmalig Fed-voorzitter Ben Bernanke een veel bescheidener verandering in het monetair beleid voorstelde.
Mensen zouden zich makkelijk kunnen gaan afvragen of wanneer centrale bankiers hun lange termijn doelen van 2% naar 4% kunnen veranderen ze later niet zouden kunnen beslissen dat het 5% of 6% zou moeten zijn.
Gegeven de aannemelijkheid van een verward en wantrouwig publiek is het moeilijk om enige diepere gedachte te vinden voor een doel van 4%.
De bestaande 2% staan ten minste voor iets, omdat centrale bankiers het kunnen verkopen als het morele equivalent van nul.
(De meeste experts geloven dat een echte op welzijn gebaseerde prijsindex een significant lagere inflatie zou laten zien dan de inflatiestatisteken van de overheid aangeven, omdat de officiële data er niet in slagen om de voordelen van de constante instroom van nieuwe goederen in de economie weer te geven).
Er is een analogie met de problemen waar landen mee te maken kregen toen ze de gouden standaard na de Eerste Wereldoorlog probeerden her in te voeren.
Alhoewel het systeem erg kwetsbaar was voor bankruns en er weinig ruimte was voor een monetair stabilisatiebeleid stelde het vertrouwen van het volk in het systeem het in staat om verwachtingen te verankeren.
Helaas stortte het systeem nadat de oorlog in augustus 1914 uitbrak helemaal in elkaar.
De op inkomsten beluste strijdende partijen werden gedwongen om zich tot inflatie-financiën te wenden.
Ze konden niet tegelijkertijd de valuta depreciëren en deze ondersteunen met goud tegen een vaste prijs.
Na de oorlog toen alles weer tot rust kwam probeerden overheden terug te keren naar goud, gedeeltelijk als een symbool van de terugkeer naar de normaliteit.
Maar de herleefde gouden standaard uit het interbellum viel uiteindelijk weer uit elkaar, niet in het minst omdat het onmogelijk bleek het publieke vertrouwen weer op te bouwen.
Een stap van centrale banken naar een inflatiedoelstelling op de lange termijn van 4% riskeert een zelfde dynamiek te veroorzaken.
Een overgang naar een elektronische overheidsvaluta zou geen destabiliserende verandering van het inflatiedoel vereisen.
Aan gewone burgers zouden bijvoorbeeld transacties met nul procent rente op hun saldo’s toegestaan kunnen worden (tot een bepaalde limiet).
Waarschijnlijk zouden de nominale rentetarieven alleen maar in de min gaan in antwoord op een diepe deflatoire crisis.
Maar als zo’n crisis zich voordoet zouden centrale banken er veel sneller uit kunnen komen dan vandaag de dag het geval is.
En, zoals ik elders al beargumenteerd heb, zijn overheden lang ‘penny wise, pound foolish’ geweest door grote denominatie biljetten uit te geven, omdat een groot deel hiervan gebruikt wordt in de schaduweconomie en om illegale activiteiten te financieren.
De stap naar een 21e-eeuws valutasysteem zou het veel makkelijker maken om ook naar een 21e-eeuws centrale bankensysteem over te gaan.
LONDEN – Tegen de achtergrond van alle protectionistische retoriek die uit de regering van de Amerikaanse president Trump voortkomt, is het verrassend dat niemand het nog heeft gehad over een voor de hand liggend middel om hardnekkige onevenwichtigheden op de handels- en betalingsbalansen aan te pakken: de “scarce-currency”-clausule uit de Bretton Woods-overeenkomst van 1944.
Deze clausule, vervat in Artikel 7 van de overeenkomst, geeft landen “na consultatie van het [Internationale Monetaire] Fonds de mogelijkheid om tijdelijk beperkingen op te leggen aan de vrijheid van handel in een schaarse munt”; landen zijn “volledig vrij om de aard van dergelijke beperkingen te bepalen.”
De munt van een land wordt op de internationale valutamarkten als “schaars” aangeduid als dat land méér importeert dan het exporteert – met andere woorden: als het een tekort kent op zijn betalingsbalans.
In zijn oorspronkelijke plan voor een Internationale Vereffeningsbank heeft de Bitse econoom John Maynard Keynes een reeks van geleidelijk zwaarder wordende sancties voorgesteld tegen lidstaten die voortdurend een overschot op hun betalingsbalans onderhielden (en minder zware sancties voor landen met aanhoudende tekorten).
Het idee was landen onder druk te zetten om de overschotten op hun betalingsbalansen omlaag te brengen.
Overschotlanden zouden er niet door weerhouden worden hun geld vrijelijk uit te geven, maar ze zouden het niet mogen oppotten.
De Verenigde Staten, destijds veruit de grootste crediteur van de wereld, hebben begrijpelijkerwijs geweigerd mee te gaan in het voorstel van Keynes.
Als gevolg daarvan kon het IMF de tekortlanden alleen maar financiële hulp op de korte termijn aanbieden, en werd voor het overige vastgehouden aan de orthodoxe doctrine van aanpassing van de schuldenaren.
Maar om de Britten ter wille te zijn heeft Harry Dexter White, de functionaris van het Amerikaanse ministerie van Financiën die nu in de herinnering voortleeft als de architect van de overeenkomst van Bretton Woods, Artikel 7 aan het document toegevoegd, dat toestaat dat met dollartekorten kampende lidstaten hun aankopen van Amerikaanse goederen beperken.
In de eerste naoorlogse jaren hebben de VS de gaten in de betalingsbalansen van de Europese landen gedicht met behulp van de fondsen van het Marshall Plan.
Begin jaren zeventig boekten de VS zelf handelstekorten, en was er sprake van een overschot aan dollars.
Het Amerikaanse Congres drong er bij het IMF op aan een beroep te doen op de “scarce-currency”-clausule tegen “recalcitrante” overschotlanden, maar die pogingen waren tevergeefs.
Princeton-historicus Harold James heeft erop gewezen dat de rollen inmiddels waren omgedraaid: de VS hadden de argumenten van Keynes overgenomen, maar de Europese crediteurenlanden en Japan hebben zich daar met succes tegen verzet.
Van 's werelds vier grootste economieën hebben alleen de VS last van een aanhoudend zwakke concurrentiepositie.
En omdat China op grond van zijn eigen redenen bereid is geweest het Amerikaanse tekort te financieren, lijken de dollar en de yuan nu vastgeklonken te zitten in een verkeerde verhouding tot elkaar.
Om deze stand van zaken recht te zetten oppert econoom Vladimir Masch dat de VS een plan moeten nastreven dat voorziet in “gecompenseerde vrijhandel” (CFT), wat in wezen neerkomt op een eenzijdige activering van de “scarce-currency”-clausule.
De regering-Trump zou ieder jaar een plafond moeten instellen voor het Amerikaanse handelstekort en vervolgens limieten moeten opleggen aan de overschotten van de belangrijkste handelspartners van de VS.
Dit zou grotendeels ten koste gaan van China, Japan, Duitsland en Mexico, die in 2016 respectievelijk $347 mrd, $69 mrd, $65 mrd en $64 mrd hebben bijgedragen aan het Amerikaanse handelstekort van $737.
Op grond van het door Masch voorgestelde CFT-arrangement zou ieder individueel overschotland zijn exporten naar de VS moeten beperken.
Landen zouden deze exportquota's alleen kunnen overschrijden door een boete te betalen die even groot zou zijn als het verschil tussen de waarde van hun feitelijke en toegestane exporten.
En als ze zouden proberen meer dan toegestaan te exporteren zonder de boete te betalen, zouden hun overtollige exporten worden geblokkeerd.
Het probleem met dit plan is dat het geen druk op Duitsland legt om zijn overschotten ten opzichte van andere landen van de eurozone terug te dringen.
De eerlijkheid gebiedt te zeggen dat de Europese Unie na de mondiale financiële crisis van 2008 een Macroeconomic Imbalance Procedure (MIP) heeft ingesteld om de landen van de eurozone te beboeten die er overschotten op na houden die hoger zijn dan 6% van hun bbp, of tekorten die groter zijn dan 4% van hun bbp.
Maar deze MIP, ook al is hij in de geest van Keynes' voorstel voor een Internationale Vereffeningsbank, ontbeert twee essentiële mechanismen.
In de eerste plaats zou het plan van Keynes automatisch tot sancties hebben geleid tegen landen met hardnekkige overschotten, terwijl het raamwerk van de EU niet in staat is gebleken dit te doen.
Duitsland kent al langer dan tien jaar ongestraft een handelsoverschot van méér dan 6% van zijn bbp.
Hoewel zijn overschot ten opzichte van de rest van de eurozone onlangs is geslonken tot minder dan 3% van het bbp, is dit grotendeels een gevolg van het feit dat verarmde landen uit het Middellandse Zee-gebied minder Duitse goederen importeren.
Als de economieën van deze landen zich herstellen en terugkeren naar een situatie van vrijwel volledige werkgelegenheid, zal het Duitse overschot waarschijnlijk weer gaan groeien.
De tweede zwakte van de MIP is dat hij geen bescherming van de debiteuren inhoudt, zoals die wordt geboden door de “scarce-currency”-clausule.
Zonder de mogelijkheid hun munten te devalueren is de enige weg die openstaat voor de landen van de eurozone met hardnekkige tekorten het dreigen met een vertrek uit de gemeenschappelijke munt.
Het gevolg is dat de onevenwichtigheden tussen crediteuren en debiteuren stevig verankerd blijven.
Eén manier om de huidige onevenwichtigheden ongedaan te maken is het aanpassen van het Bretton Woods-mechanisme.
Iedere lidstaat van de eurozone zou een bijdrage moeten doen aan een Europees Monetair Fonds, in verhouding tot zijn nationale inkomen en handelsniveau.
En het Fonds zou zijn eigen “scarce-currency”-clausule moeten kennen, waardoor lidstaten actie zouden kunnen ondernemen tegen importen uit crediteurenlanden.
In zijn breedvoerige toespraak op de Sorbonne van afgelopen maand heeft de Franse president Emmanuel Macron opgeroepen tot de creatie van een Europees Monetair Fonds, hoewel hij geen details heeft gegeven van wat hij precies beoogt.
Een mechanisme dat voorziet in handelsbeperkingen zou in potentie in strijd kunnen zijn met de vrijhandelsprincipes van de EU.
En toch is economische integratie altijd afhankelijk geweest van enige mate van aanpassing van de crediteurenposities.
Pleitbezorgers van open grenzen staan voor de keuze nú te betalen, of later te móeten betalen.
BRUSSEL – De FBI en de CIA hebben beiden geconcludeerd dat Rusland een hacking- en desinformatiecampagne heeft gevoerd erop gericht de Amerikaanse presidentsverkiezingen in het voordeel van Trump te beslechten.
We zullen wellicht nooit weten hoe succesvol de Russische cyberoperatie is geweest, maar we weten wel dat het Kremlin zijn gewenste resultaat kreeg.
De aanval op de VS kan een voorbode zijn geweest voor verdere electorale inmenging in Europa, waar functionarissen nu vaart proberen te maken om Russische cyberoperaties tegen te gaan voor een reeks grote verkiezingen in 2017, waaronder in Nederland, Duitsland, en Frankrijk.
Eerdere cyberaanvallen in Europa lijken griezelig veel op de beweerde door de Russen gesponsorde hack van het Democratisch Nationaal Comité in de VS.
Begin 2015 hackte een groep met banden met de Russische overheid de Duitse Bundestag, stal vertrouwelijke stukken, en gaf ze aan WikiLeaks, dat ze publiceerde.
Het Duitse Federale Bureau voor Bescherming van de Grondwet heeft Rusland beschuldigd van het orkestreren van gelijksoortige aanvallen op Duitse overheidscomputersystemen.
Ondertussen kreeg ook de Europese Commissie een grootschalige cyberaanval te verduren, en alhoewel de dader nog onbekend is zijn maar weinig mensen of organisaties in staat om zo een aanval uit te voeren.
Cyberaanvallen zijn slechts één element in een bredere hybride oorlog die Rusland tegen het Westen voert.
Rusland ondersteunt ook extreemrechtse nationalistische organisaties en populistische bewegingen door heel Europa, zoals door het verstrekken van leningen aan het Front National van Marine Le Pen in Frankrijk, en door politici van de Engelse Independence Party primetime zendtijd aan te bieden op het door de Russische staat gefinancierde televisienetwerk Russia Today.
De Amerikaanse president Barack Obama heeft eindelijk een respons beloofd op de aanval van Poetin op de Amerikaanse democratie, maar hij had meer moeten doen – en veel sneller moeten ingrijpen.
De hoofdstrateeg van Trump, Stephen Bannon – voormalig voorzitter van de Amerikaanse ‘alternatief-rechtse’ desinformatiewebsite Breitbart News – heeft openlijk aangeboden om Le Pen komende lente de Franse presidentsverkiezingen te helpen winnen.
Officiële Russische bronnen geven toe dat ze alleen al dit jaar 1,2 miljard euro hebben uitgegeven aan mediacampagnes in het buitenland.
In de EU zijn er duizenden nepnieuws-websites verschenen, waarvan velen de eigenaar onduidelijk is; het aantal desinformatiewebsites in Hongarije verdubbelde zich in 2014, en in Tsjechië en Slowakije vervuilen plusminus 42 nieuwe nieuwssites inmiddels het informatie-ecosysteem van de EU.
Ook heeft het Kremlin, minder heimelijk, honderden miljoenen dollars uitgegeven aan de financiering van propagandakanalen – zoals het Spoetnik ‘nieuws’ bureau – zelfs terwijl de Russische economie implodeert.
De Russische desinformatiecampagnes zijn complex en kennen veel facetten, maar de missie die ze delen is het vertrouwen in Westerse democratische autoriteiten te ondermijnen.
En sociale media zijn ook een cruciale focus voor een Russische strategie die leunt op historisch revisionisme (de bewering dat Rusland in zijn eentje de Tweede Wereldoorlog won is een goed voorbeeld van deze aanpak); op complottheorieën, die worden gepromoot onder Europese en Amerikaanse nationalistische bewegingen, en die het Westen bijvoorbeeld de schuld van de oorlog in Oekraïne geven; en op ontkenning van de realiteit, zoals van de aanwezigheid van Russische troepen in de Krim en Oekraïne.
Om zich tegen deze aanvallen te verdedigen zou het Westen zich sterk moeten maken voor vrije media, het belonen van aansprakelijkheid, en het creëren van wettelijke trajecten voor het afsluiten van kanalen die systematisch desinformatie verspreiden.
Het is een goed teken dat de EU recent zijn budget voor 2017 aangepast heeft om de StratCom afdeling van de Europese Dienst van Extern Optreden te versterken, die ernstig ondergefinancierd was ondanks zijn cruciale missie om desinformatie te onthullen en weerleggen.
Maar de EU en de NAVO zouden ook lering moeten trekken uit de Amerikaanse verkiezingen, door de collectieve Europese cyberdefensie te versterken en door lidstaten onder druk te zetten om hun eigen cybercapaciteiten uit te breiden.
Op het politieke front moet Poetin aangezegd worden dat inmenging in nationale verkiezingen ernstige negatieve consequenties zal hebben voor de Russische economische belangen.
Naast actie van de overheid moeten de private sector en het maatschappelijk middenveld hun inspanningen vergroten om te verifiëren dat nieuwsberichten correct, gebalanceerd, en geloofwaardig zijn.
Zo heeft Rusland zijn Zweedse editie bijvoorbeeld opgedoekt omdat Zweedse mediaorganisaties geen gebruik maakten van de producten.
Maar ondanks dat Facebook heeft aangegeven dat het de filtering van zijn inhoud zal verbeteren zijn vrijwillige maatregelen niet afdoende: sommige Duitse wetgevers hebben al gesuggereerd dat er mogelijk noodzaak tot wetgeving is om platforms voor sociale media op te schonen.
Toch blijft de sterkste verdediging van Europa zijn vrije pers, samen met non-gouvernementele organisaties die leugens blootleggen.
Breitbart News is tenslotte al in Groot-Brittannië neergestreken en wil de hele EU veroveren.
In de eerste dagen na de verkiezing van Trump rapporteerde de New York Times al: ‘Marion Maréchal-Le Pen, de nicht van Marine Le Pen en in opkomst binnen het Front National, heeft getweet: ‘Ik zeg ja tegen de uitnodiging van Stephen Bannon…om samen te werken.’’
De Westerse democratieën zijn in een volatiele periode terechtgekomen, en Rusland speelt niet langer volgens de regels die zelfs in de donkerste dagen van de Koude Oorlog nog van toepassing waren.
Poetin voert actief een hybride oorlog tegen het Westen, één die we pas net beginnen te bevatten, bestrijden nog geheel daargelaten.
Dit jaar heeft ons volledig bewust gemaakt van de schaal van de uitdaging die Poetin betekent voor de Westerse democratie.
Onze agenda zal zich richten op drie kernpunten, die elk bijzonder belangrijk zijn voor Azië.
Following its targeted killing of Iran's second most powerful leader, the US could well find itself with no alternative but to devote more military resources to the Middle East, a path that could lead to additional Iranian provocations.
The targeted killing by the United States of one of Iran's top military leaders represents a significant symbolic defeat for the Iranian regime, but it does not augur all-out war.
As in previous years, Project Syndicate asked its commentators to offer their best guesses about the events and trends that will define the coming 12 months.
If there is one common theme in this year's selection, it is that what happens in 2020 will weigh on the present for many years to come.
Het eerste agendapunt gaat over wat volgens mij de belangrijkste uitdaging van onze tijd is: werken aan het handhaven en uiteindelijk versterken van de internationale orde voor vrije en eerlijke handel.
Voor de Aziatische leiders betekent dit dat zij het RCEP (Regional Comprehensive Economic Partnership, Regionaal Alomvattend Economisch Partnerschap), een geavanceerde vrijhandelsovereenkomst tussen de tien leden van de Associatie van Zuidoost-Aziatische landen (ASEAN) en de zes Indo-Pacifische staten (Australië, China, India, Japan, Zuid-Korea en Nieuw-Zeeland), moeten zien te smeden.
De digitalisering van de economie heeft unieke en ongekende bedrijfsmodellen mogelijk gemaakt, maar heeft ook nieuwe problemen met zich meegebracht, zoals het feit dat multinationale ondernemingen nu twee keer onbelast blijven.
Ik denk dat de economische en sociale impact van die data zal wedijveren met de rol die aardolie en de verbrandingsmotor in de twintigste eeuw speelden, en die zelfs zal overtreffen.
Genetwerkt vermenigvuldigen de effecten en de voordelen ervan zich, en vervolgens vermenigvuldigen ze zich nog weer verder.
Omgekeerd is het zo dat als ergens ook maar één gesloten ruimte zou opduiken, de daaruit voortvloeiende verliezen zich zouden uitstrekken tot het hele netwerk.
Japan pleit voor een systeem van “Data Free Flow with Trust” (“een vrije datastroom met vertrouwen,” ofwel “DFFT”), een benadering die een vrije datastroom op basis van regels waarop iedereen kan vertrouwen mogelijk maakt.
Laten we dus regels opstellen die het mogelijk maken om de voordelen van de digitale economie naar iedereen in Azië en over de hele wereld te verspreiden.
Het proces dat daarvoor nodig is, noemen we de “Osaka Track,” die we op de komende top hopen te lanceren.
Het spreekt voor zich dat de punten 1 en 2 – handel en data – onlosmakelijk verbonden zijn met de hervorming van de Wereldhandelsorganisatie (WTO).
Maar de WTO is er niet in geslaagd om bij te blijven, en de negatieve gevolgen hiervan worden steeds duidelijker.
Wat moeten we doen om de WTO weer relevant te maken als bewaker van een vrije en eerlijke internationale handel?
De grote aanbodketens die de wereldeconomie al vele jaren van energie voorzien, zijn verankerd in de ASEAN-regio.
De economieën van deze regio hebben geprofiteerd van een klimaat waarin mensen en goederen vrij in en uit kunnen stromen.
Het is precies deze vrijheid die verantwoordelijk is voor de dynamiek en de groeiende welvaart van de ASEAN.
Het derde punt op de top van Osaka is het belang van innovatie bij het aanpakken van de mondiale milieuproblemen.
De doelstellingen die worden geschetst in het “1.5˚C report” van de Intergouvernementele Werkgroep inzake Klimaatverandering kunnen niet alleen door middel van regelgeving worden bereikt.
Ontwrichtende innovatie die iets negatiefs in iets positiefs omzet, zal de sleutel moeten zijn tot de verwezenlijking van de klimaatdoelstellingen van de wereld.
Neem kooldioxide, dat de afgelopen jaren vrijwel uitsluitend negatief in het nieuws is geweest.
Hoe geweldig zou het zijn als CO2 een “hulpbron” zou worden die beschikbaar is tegen de laagste prijs en in de grootst mogelijke hoeveelheden!
Innovatieve technologieën zoals kunstmatige fotosynthese kunnen zulke dromen op een dag zeker waarmaken.
En in oktober zal Japan een Green Innovation Summit (Groene Innovatie Top) organiseren, waar toonaangevende onderzoekers en vertegenwoordigers van industriële en financiële kringen uit de hele wereld onder één dak zullen samenkomen.
Wij hopen de wijsheid van de wereld aan te kunnen boren en in één klap een duurzame toekomst in te kunnen luiden.
Op 6 maart ontving ik zes aanbevelingen van de leden van “Science20,” een initiatief van de nationale wetenschapsacademies van de G20-landen.
Om de dreigingen voor mariene ecosystemen te verminderen en het mariene milieu in stand te houden, dringen de laatste twee aanbevelingen aan op “het inrichten van een verbeterd systeem voor de opslag en het beheer van gegevens, dat open toegang voor wetenschappers uit de hele wereld garandeert,” en op “het delen van informatie die is verkregen via onderzoeksactiviteiten die in het kader van een uitgebreide en multinationale samenwerking zijn uitgevoerd, teneinde een alomvattend inzicht te verkrijgen in de wereldwijde oceaan en de dynamiek daarvan.”
Juist om deze reden moeten we ervoor zorgen dat DFFT werkelijkheid wordt en dat data worden omgezet in publieke goederen voor wetenschappers over de hele wereld.
De G20-top in Osaka vindt plaats aan het begin van een nieuw tijdperk – Reiwa (“mooie harmonie”) – in Japan.
Op 30 april was de wereld getuige van de troonsafstand door Zijne Majesteit Keizer Akihito, de eerste troonsafstand door een regerende keizer in 202 jaar.
Het gevoel van vreugde onder de Japanners was ongekend, en ik had me de vriendelijkheid van de gelukwensen die ik uit het buitenland ontving niet van tevoren kunnen indenken.
Sommigen merkten op: “De ʽreiʼ in de naam ʽReiwaʼ heeft zo'n mooie klank.”
Zij wezen erop dat de uitspraak hetzelfde was als die van het Engelse woord “ray” (“straal”) in zinnen als “a ray of hope” (“een straaltje hoop”) of “a ray of sunshine” (“een zonnestraal”).
“Ik zie het nu,” zei ik tegen mezelf toen ik hun woorden liet inzinken, en ik vond dat de positieve nuance van het geluid de kers op de taart was.
Deze gevoelens doen me denken aan iets wat ik zag tijdens mijn bezoek aan de stad Okuma in de prefectuur Fukushima, de stad waar de kerncentrale van Fukushima Daiichi is gevestigd, en waar zich in 2011 een milieuramp heeft voltrokken.
Een evacuatiebevel dat al jaren van kracht was voor de bewoners van heel Okuma werd op 10 april gedeeltelijk opgeheven, en vier dagen later, op 14 april, werd een ceremonie gehouden om het nieuw gebouwde stadskantoor te openen.
Zij was na de ramp uit Tokio gekomen, omdat ze de situatie met eigen ogen wilde zien en wilde doen wat ze kon om te helpen.
Het duurde niet lang voordat ze met een lokale man trouwde, en nu is ze zelf inwoner van Okuma.
De boodschap op de achterkant, in vakkundig in het wit geschreven Japans, luidde: “Als je tijd hebt om achterom te kijken, ga dan vooruit.”
Alle Japanners blijven vooruit gaan, terwijl ze die bemoedigende woorden tegen elkaar uitspreken.
Die positieve houding was een manier van leven voor de generaties naoorlogse Japanners die onze snelle economische groei tot stand hebben gebracht.
Nu is het een manier van leven in heel Azië – dat wil zeggen voor het hele Indo-Pacifische gebied.
En ik ben ervan overtuigd dat een zelfbewust Japan een Japan is dat heel goed in staat is om bij te dragen aan de toekomst van Azië.
NAIROBI – Op 27 maart namen acht columnisten ontslag bij de krant Nation van de National Media Group met als opgaaf van reden een gebrek aan redactionele onafhankelijkheid.
Voor de grootste dagblad van Kenia was deze exodus van toptalent de meest recente smet op een al aangetaste reputatie.
De krant heeft de afgelopen maanden een aantal beschamende episodes doorgemaakt, waaronder ontslagen op hoog niveau, massaontslagen bij het moederbedrijf, en beschuldigingen van staatsbemoeienis in het redactionele proces.
Maar deze ontslagen waren meer dan de zoveelsteloochening van een ooit geroemd instituut.
Zoals veel Afrikaanse landen kent Kenia een lange traditie van wat ‘activistische journalistiek’ genoemd kan worden – de verspreiding van nieuws en ideeën om politieke of sociale actie te inspireren.
Deze praktijk heeft zijn wortels in het antikolonialisme; toen de Nation in 1960 werd opgericht vergezelde deze andere pan-Afrikaanse uitgaven zoals de New African en Drum in hun teweerstelling tegen de koloniale overheerser.
Door Kenianen een platform te bieden om hun onvrede te uiten hielp de Nation – aangevoerd door zijn journalisten – activisten de ideeën, slogans, en zinsneden te articuleren die hun bewegingen animeerden.
Maar in Afrika heeft dit type journalistiek de media van oudsher oprecht gehouden door de eigenaars te dwingen zich meer op het publieke goed dan op winst te richten.
In Kenia wordt dit model echter geërodeerd door de stroom van publieke fondsen richting adverteren in private mediakanalen en door een groeiende repressie.
De media-industrie in Kenia is winstgevender dan in de meeste andere Afrikaanse landen, wat sommigen doet denken dat de Keniaanse pers vrij is.
Veel mediabedrijven zijn afhankelijk van advertentie-inkomsten uit de overheid en volgens het Committee to Protect Journalists worden deze bestedingen door de autoriteiten als machtsmiddel gebruikt om onwelgevallige berichtgeving te censureren.
Dit is nog maar een element van de ‘kaping van de media door de staat’ waar de acht columnisten van Nation bij hun ontslag gewag van maakten.
Na een couppoging in 1982 werden veel kleinere kranten door de staat gesloten, en tussen 1988 en 1990 werden minstens 20 kranten definitief gedwongen te stoppen met verschijnen.
Maar zelfs gedurende perioden van repressie door de overheid hebben slimme journalisten toch altijd nog een publiek voor hun afwijkende meningen weten te vinden.
Tijdens de democratiseringsbeweging in Kenia in de jaren negentig was een van de meest invloedrijke hiervan Wahome Mutahi, een satiricus die de staatscontrole uitdaagde door de autoritaire president Daniel Toroitich arap Moi te parodiëren.
Mutahi bracht uiteindelijk vijftien maanden in de beruchte Nyayo House martelkamers door als straf voor zijn geschriften.
Tegen 2012 had het land 301 radiostations en 83 tv-zenders, waar het in de jaren negentig slechts drie tv-stations kende.
Maar de groei van het aantal mediakanalen en de liberalisering van ‘s lands politiek heeft zich niet in meer persvrijheid vertaald.
In plaats daarvan werden journalisten na een korte onderbreking tussen de succesvolle verkiezingen in 2002 en het geweld na de verkiezingen in 2007 opnieuw tot doelwit.
De repressie varieerde van zeer ernstig – inclusief detentie, marteling, en verdwijningen – tot subtiel.
Toen de politieke tekenaar Godfrey Mwampembwa, bekend als Gado, in 2016 bijvoorbeeld werd gedwongen om zijn positie bij de Nation op te geven ontsloegen zijn bazen de meest populaire medewerker van de krant niet expliciet.
Hetzelfde gebeurde David Ndii, een econoom en aan de oppositie verbonden columnist voor de Sunday Nation.
Maar deze heenzendingen verbleken in vergelijking met een door de regering opgelegde blackout begin februari.
Om te voorkomen dat journalisten zouden rapporteren over een politieke bijeenkomst door toenmalig oppositieleider Raila Odinga haalde de Keniaanse regering drie commerciële tv-stations dagenlang uit de ether, en negeerde orders van de rechter om de blokkade te beëindigen.
Journalisten bij een van de zenders, Nation Television,sloten zich op in hun kantoren terwijl ze in coördinatie met advocaten probeerden arrestatie te voorkomen.
Toen het stof op het strijdtoneel uiteindelijk neer was gedaald hadden de directeuren van alle drie de stations ontslag genomen.
Zonder dappere pionierende journalisten zou de prodemocratische beweging in Kenia wellicht nooit geslaagd zijn.
Activistische columnisten hebben het publiek geholpen politieke beslissingen te begrijpen door het beleid toegankelijker voor ze te maken.
In het geval van Mutahi was het gebruik van zijn eigen familie in parodieën een middel dat was bedoeld om te demonstreren dat kleinzielig despotisme binnenshuis niet wezenlijk verschilt van de politieke tirannie die wordt georkestreerd door een autocratische president.
En toch geloven degenen die deze spiegel van oudsher omhoog gehouden hebben net op het moment dat de democratische instituties van het land hier het meeste profijt uit zouden kunnen trekken dat ze geen ander alternatief hebben dan deze naast zich neer te leggen.
Voor Kenia draagt de zeer publieke aftakeling van de Nation zeer hoge kosten met zich mee.
Maar deze heeft ook gedemonstreerd dat persvrijheid veel meer betekent dan journalisten laten zeggen wat ze willen, wanneer ze willen, en hoe ze willen.
Een zeer competitief electoraal systeem dat wordt ingekaderd door een gecompromitteerde media zal de onvrede eerder vergroten dan beperken, en de Keniaanse democratie zal hier net zo lang onder blijven lijden als de suppoosten van de publieke verlichting van het land deze de rug zullen blijven toekeren.
ISLAMABAD – Vorige maand hield Green Templeton College (GTC) van de Universiteit van Oxford zijn jaarlijkse Emerging Markets Symposium in Egrove Park.
De laatste dia bij de openingstoespraak, die werd verzorgd door GTC-fellow Stephen Kennedy, was een cartoon van twee jonge deelnemers die zich opmaakten voor de start van een race: de een was sterk en gezond, de ander uitgemergeld, geketend, ziek en ondervoed.
De boodschap was helder: niet iedereen begint zijn leven met dezelfde kansen op succes.
De invloed van factoren als armoede, de woonomstandigheden, het alfabetisme van de moeder en het wel of niet aanwezig zijn van sanitaire voorzieningen op de gezondheidstoestand van kinderen – en, op hun beurt, op hun sociaal-economische prestaties – is goed gedocumenteerd.
Het probleem is dat deze factoren zich niet lenen voor geïsoleerde gezondheidszorgingrepen.
Maar bij een andere, minder algemeen besproken factor – de voeding van moeders – zou dat misschien wél kunnen.
Sinds Hippocrates hebben mensen bediscussieerd hoe “natuur” en “opvoeding” met elkaar samenwerken om de ontwikkeling van een persoon vorm te geven.
Zelfs in oude beschavingen werd een toereikende voeding van de moeder beschouwd als cruciaal voor het overleven en de welvaart van toekomstige generaties.
De gevolgen van ondervoeding van de moeder zijn verreikend: onder meer hogere percentages kindersterfte, meer geboortedefecten, extra vatbaarheid voor infecties en specifieke tekorten aan voedingsstoffen, zodat een kind al vroeg in het leven terecht kan komen in een vicieuze cirkel als gevolg van een slechte gezondheid.
Bovendien kan ondervoeding in de baarmoeder het risico doen toenemen op chronische aandoeningen als obesitas, diabetes en hart- en vaatziekten tijdens de volwassenheid.
Het is veelzeggend dat het grootste deel van de 47 deelnemers aan het symposium – invloedrijke figuren uit de publieke en particuliere sector van over de hele wereld – zich niet bewust waren van de mate waarin de ondervoeding van de moeder het welzijn van haar kinderen beïnvloedt.
Ze waren verrast door het bewijsmateriaal, waaruit blijkt dat babies wereldwijd op dezelfde manier groeien, zolang zij maar dezelfde zorg krijgen en in hun ontwikkeling niet worden beperkt door milieufactoren – bewijsmateriaal dat op gespannen voet staat met het breed gedragen idee dat etniciteit en geslacht de voornaamste bepalende factoren zouden zijn in de ontwikkeling van een kind.
Dit betekent dat de wetenschappelijke gemeenschap er niet goed in is geslaagd de relevante gegevens aan de beleidsvormers door te geven.
Nadat hij van dit bewijsmateriaal had vernomen, heeft een vroegere premier van Pakistan gezegd dat hij op dit terrein pro-actiever te werk zou zijn gegaan als hij tijdens zijn ambtsperiode had geweten wat hij nu weet.
De deelnemers aan de bijeenkomst waren het erover eens dat krachtige inspanningen van uitzonderlijk belang zijn om de zorg vóór de conceptie, in de context van de gezondheidszorg voor moeder en kind, te ondersteunen.
Als een toereikend gevoede moeder haar kinderen gedurende hun hele leven cruciale gezondheidsvoordelen kan bieden, kunnen vrouwen immers worden beschouwd als de 'hoeders' van de gezondheid van toekomstige generaties.
De invloed van de hoeveelheid en de samenstelling van de voeding van de moeder op een vrouwelijke foetus zet zich door tot in de volwassenheid, als zo'n meisje zelf moeder wordt.
Omdat maar weinig wetenschappers beseffen in hoeverre de eitjes van een vrouw de vooruitzichten van haar kleinkinderen vormgeven, is het niet verrassend dat beleidsmakers zich zo weinig bewust zijn van de langetermijngevolgen van de gezondheidstoestand van vrouwen.
Voorwaardelijke financiële steun, op tekstboodschappen gebaseerde initiatieven, schoolvoedselprogramma's, vitamineprogramma's en lokaal leiderschap hebben allemaal bewezen effectief te zijn als het gaat om het verbeteren van de voeding voor moeders.
Zulke initiatieven moeten worden ondersteund door beleid dat positieve voedingskeuzes bevordert.
Het dwingen van beleidsmakers om dergelijk beleid ten uitvoer te leggen vergt een nieuwe reeks vaardigheden die lering trekt uit lessen uit de hele wereld.
In Brazilië heeft een televisieprogramma over de rol die foliumzuur kan spelen bij het voorkomen van open ruggetjes (een aangeboren afwijking van de neurale buis van het embryo)o nmiddellijk de aandacht getrokken van politici.
Initiatieven, gericht op het verruimen van de kennis van het publiek over voeding, zijn eveneens van cruciaal belang – niet in de laatste plaats omdat zij burgers ertoe kunnen aanzetten hun regeringen op te roepen in actie te komen.
Voor dit doel kunnen entertainment-media worden ingezet, zoals soap opera's, die zich hebben ontpopt als belangrijke instrumenten voor het geven van een stem aan vrouwen in conservatieve samenlevingen in het Midden-Oosten.
Fora als het Emerging Market Symposium kunnen ertoe bijdragen de steeds pregnanter wordende kloof tussen wetenschap en overheidsbeleid te overbruggen.
Maar zonder krachtige binnenlandse steun voor veranderingen is de invloed van zulke bijeenkomsten van beperkte omvang.
BRUSSEL – Op de klimaatconferentie in Parijs afgelopen december verbonden wereldleiders zich plechtig zich aan het stellen van nationale doelen, inclusief energie-efficiency criteria, om de uitstoot van broeikasgassen te verminderen.
Voor de Europese Commissie komt het moment van de waarheid nu steeds dichterbij: zal deze ambitieuze maar haalbare energie-efficiency doelen stellen die individuen en de industrie zullen dwingen om echt te veranderen?
Of zal ze buigen voor politieke druk en betekenisloze doelen stellen die sowieso gehaald zullen worden, zonder extra inspanningen?
Die laatste benadering werd in 2014 gevolgd, toen Europese leiders overeenkwamen de energie-efficiency voor 2030 met 27% verbeterd te hebben.
Niemand nam echter de moeite naar voren te brengen dat de mondiale energie-efficiency in 2030 op eigen kracht waarschijnlijk al met 35% vergroot zal zijn.
De klimaatovereenkomst heeft Europa een tweede kans gegeven om een voorbeeld te stellen en de mondiale maatstaf voor energie-efficiency te worden.
Milieuactivisten, captains of industry, en academici wachten allemaal op de nieuwe doelstellingen van de Europese Commissie, die hoogstwaarschijnlijk in oktober vastgesteld zullen worden, in een aanstaande revisie van de Energie-Efficiency Richtlijn van de Commissie.
Als de Europese leiders het menen met hun engagement aan ‘Parijs’ zouden ze zich moeten committeren aan een vermindering in 2030 van 70% in vergelijking tot de consumptieniveaus van 2010; meer dan het dubbele van de doelstelling van de Europese Commissie uit 2014.
Economisch gezien vergroten landen die hun energieconsumptie verminderen tegelijk hun productiviteit, simpelweg omdat een lager energiegebruik minder geld kost.
Alhoewel het implementeren van energie-efficiënte maatregelen zware initiële investeringen kan vergen, zullen deze uitgaven gecompenseerd worden door toekomstige productiviteitsgroei, en dit is de enige manier waarop ontwikkelde landen hun levensstandaard mettertijd duurzaam kunnen verhogen.
Maar we moeten wel het klimaat redden waarin de mensheid is geëvolueerd en tot bloei gekomen.
De energie-efficiency wereldwijd groeit met ongeveer 1,5% per jaar, wat een welkome ontwikkeling is, en een teken dat dertig jaar progressief milieubeleid enig effect heeft gehad.
De mondiale energieconsumptie echter stijgt jaarlijks met ongeveer 3%, wat impliceert dat we nog steeds bezig zijn dieper ons graf te graven, in plaats het dicht te gooien.
De grootste vervuilers zijn nog steeds zes van de grootste economieën ter wereld, te weten China, de Verenigde Staten, Rusland, India, Japan, en de Europese Unie.
Maar de meeste groei komt vandaag de dag uit ontwikkelingslanden die nu in de wereldeconomie participeren.
Zelfs wanneer deze landen grote stappen maken in het reduceren van de uitstoot zullen zij de vervuilers van de toekomst zijn, tenminste op de korte termijn.
De globalisering heeft in veel arme landen de levensverwachting en het welvaartspeil verhoogd.
Maar dit brengt ook nieuwe milieuproblemen met zich mee die ambitieuze oplossingen zullen vereisen.
In dit licht gezien is een verbetering van 70% in de energie-efficiency het minste waarop Europa – en de wereld – zich kunnen richten om echte duurzaamheid te bereiken bij de huidige niveaus van mondiale groei.
Een studie uit 2015 gepubliceerd door Ecofys, Quintel Intelligence, en de Lisbon Council concludeert dat Europa nu al over de technologie beschikt om de energie-efficiency zonder opoffering van economische groei te verdubbelen.
We hebben het dan over warmtepompen, slimme energienetten, Ledverlichting, en energie-efficiënte huishoudapparaten.
De reden is niet dat de industrie Europa tegenhoudt; in tegendeel, de ecologische voetafdruk van de Europese industrie is de afgelopen jaren al aanzienlijk kleiner geworden.
Het zijn in plaats daarvan individuele huishoudens die de grootse energieconsumenten in Europa zijn, en waar de energie-efficiency de komende jaren met het juiste politieke leiderschap, voldoende investeringen, en een lange termijn engagement van de Europeanen zelf, verdriedubbeld kan worden.
Dit brengt ons terug bij het Energie Efficiency Richtlijn, waar al dit werk mee zou moeten beginnen.
De Europese Commissie zou ‘hemelbestormende’ standaarden moeten zetten die ons tot grotere prestaties brengen dan we ooit dachten dat mogelijk zou zijn.
Als Europa zijn energie-efficiency in 2030 verdubbeld heeft zullen de Europeanen terugkijken en zich afvragen waarom ze ooit anders hebben geleefd.
STANFORD – De grootste technologische firma’s en de technologie zelf worden steeds controversiëler.
Op dit moment bestaan er steeds meer zorgen over derde partijen die toegang hebben tot data van Facebook-gebruikers en deze manipuleren, en daarvoor woedde al een fel debat over of de overheid zich toegang zou mogen verschaffen tot apparaten van verdachten van terrorisme of andere misdaden.
Om al deze redenen is het technologiebeleid in het brandpunt van de belangstelling komen te staan, zoals ik exact een jaar geleden al voorspelde.
Voorzitter van de raad van commissarissen en CEO van Facebook Mark Zuckerberg gaf onlangs in een getuigenverhoor voor het Congres toe dat enige regulering van zijn sector noodzakelijk is, en dat er nu een venster bestaat om nieuw beleid voor de sector door te voeren.
Bij het formuleren van dit soort beleid – ofwel door wetgeving, standaarden voor regelgeving, internationale overeenkomsten, of maatregelen die gerelateerde kwesties zoals belasting en handel aanpakken – zou het doel moeten zijn om de negatieve kanten van technologie te beperken zonder de innovatie een halt toe te roepen.
Alhoewel de verreikende Algemene Verordening Gegevensbescherming van de Europese Unie op 25 mei van kracht wordt zal deze geen bescherming bieden voor niet-Europeanen.
In het geval van Facebook betekent dat voor 1,5 miljard gebruikers, waarvan vrijwel allen met een muisklik hebben aangegeven dat ze de gebruiksvoorwaarden onderschrijven zonder ze ooit gelezen te hebben.
Er liggen momenteel voorstellen die van technologische bedrijven eisen dat ze toestemming aan hun gebruikers moeten vragen voordat ze hun data mogen verzamelen, en om gebruikers toe te staan om hun data op te vragen of te wissen.
Hoe consumenten en bedrijven, waaronder starters op de markt, zouden reageren op dit soort regels valt nog te bezien.
Om meer data te verzamelen zullen bedrijven waarschijnlijk stimuli aan gaan bieden naast de vermeende gratis services die ze al verstrekken, en dat kan de snelheid waarmee ze diensten kunnen verbeteren of nieuwe functies toevoegen gaan vertragen of juist niet.
In de vroege jaren van het internet zette een tech-industrie in zijn kinderfase in op een laissez-faire benadering van regulering en belastingen.
Maar nu zijn de vier grootste Amerikaanse bedrijven gemeten qua marktkapitalisatie – Apple, Google, Microsoft, en Amazon - allemaal tech-bedrijven (En terwijl dit geschreven wordt heeft Berkshire HathawayFacebook van de vijfde plaats verdreven).
Het ontwerpen van zinvol beleid op dit front vergt dat we eerst de markt definiëren, en daarna beslissen welk niveau van concentratie en over welke tijdspanne optelt tot een bedreiging van de concurrentie.
De technologische sector lijkt een klassiek patroon van Schumpeteriaanse creatieve destructie te volgen, waarbij opeenvolgende golven van monopolisering tot verdringing leiden: mobiele telefoons hebben vaste telefoons verdrongen, email de post, en sociale media en texting telefoongesprekken.
Momenteel houden Apple en Google een duopolie over stuursystemen voor smartphones, maar toch concurreren ze fel om hun functies te verbeteren en nieuwe producten uit te rollen.
Ondertussen zijn de iOS- en Android-appstores zowel een instappunt voor veel kleine bedrijven geworden als een barrière tot toegang voor nieuwe smartphone aanbieders.
Overeenkomstig domineren Facebook en Google de markt voor digitaal adverteren, maar hun winsten stellen ze in staat om ogenschijnlijk gratis email en sociale media services aan te bieden waar hun klanten profijt van hebben.
Op een ander vlak probeert de Amerikaanse overheid een fusie tussen de telecomgiganten AT&T en Time Warner tegen te houden, dat filmstudio’s, tv-stations, en publicaties in print bezit.
Waar regulatoren vrezen dat de fusie tot hogere prijzen zal leiden, betoogt AT&T juist dat het met directe concurrentie van tech-giganten zoals Netflix en Amazon te maken heeft, die zowel online video-streaming diensten als originele programmering aanbieden.
De vraag is hier dus of de huidige concurrentie tussen deze giganten verder gaat dan compensatie van hun markmacht.
Dankzij het gemak en de verslavendheid van smartphones en sociale media verkrijgen mensen hun nieuws nu exclusief via onlineplatforms zoals Facebook.
Zo heeft het model van microgericht adverteren gebruikt door Facebook en Google het traditionele verdienmodel van de print-journalistiek danig verstoord, samen met de verslaggeving over nationale en lokale overheden.
Nog veel erger is dat de sociale media algoritmes neigen het meest extreme materiaal voorrang te geven boven meer geloofwaardige bronnen.
Maar inspanningen om materiaal dat door sommigen als extreem gezien wordt uit te bannen zal het spookbeeld van censuur oproepen.
Vooral conservatieven vrezen dat progressieve bedrijven in Silicon Valley de macht zullen krijgen om te beslissen wat als een redelijk debat wordt gezien.
De oprichters van de tech-giganten van nu vallen onder de rijkste mensen ter wereld, waarbij Jeff Bezos van Amazon de lijst aanvoert.
Maar hun groeiende fortuinen staan in schril contrast tot tientallen jaren van langzame loongroei, wat een politieke terugslag heeft veroorzaakt.
Maar toch heeft de creatieve destructie door het digitale tijdperk ook veel tech-werknemers en investeerders verrijkt, terwijl de kansen van gevestigde belangen van vroeger zijn gekeerd.
En wat het belangrijkste blijft is dat deze goederen en diensten heeft gecreëerd waardoor we vrijwel allemaal beter af zijn.
Beleid om problemen met de distributie van rijkdom aan te pakken zou het ondernemerschap niet mogen onderdrukken, noch werken, sparen, en investeren mogen ontmoedigen, en dan vooral voor starters op de markt.
Zo komt een vermogenswinstbelasting, wat de voorziene distribuerende functie ook moge zijn, bijvoorbeeld neer op een belasting op succes.
En het creëren van stimuli voor mensen om hun lot te verbeteren blijft toch het gene wat een breed gefundeerde welvaart aandrijft.
Deze maand verklaarde een heel aantal tech-bedrijven waaronder Microsoft en Facebook dat ze geen enkele regering zullen bijstaan in offensieve cyberoorlogsvoering en dat ze onvoorwaardelijk elk land of individu dat doelwit wordt van een cyberaanval zullen bijstaan.
Maar omvat dat dan ook echt een cyberaanval tegen Noord-Korea of Iran om een nucleair incident te voorkomen?
Met betrekking tot economische belangen kijken alle regeringen weg om de industrieën van hun eigen land te helpen, door middel van regulering, subsidies, of handelsbarrières.
Maar China speelt dit spel nog fanatieker met zijn beweerde diefstal van intellectueel eigendom en gedwongen overdracht van technologie.
Nu China zijn capaciteiten voor cyberoorlogsvoering aan het uitbreiden is en investeert in cruciale telecominfrastructuur zag de regering van de VS onlangs aanleiding om Amerikaanse bedrijven te verbieden onderdelen aan de Chinese telecomgigant ZTE te verkopen.
In antwoord hierop traineert China nu de acquisitie van de Nederlandse producent van halfgeleiders NXP door de Amerikaanse chipmaker Qualcomm.
Al deze kwesties zullen de toekomst van het technologische beleid vorm gaan geven, en daarmee de toekomstige innovatie en voordelen die deze de maatschappij zal brengen.
LONDEN – Een van de weinige dingen waar geen gebrek aan is in het tijdperk van COVID-19 zijn commentaren op de pandemie.
Het virus heeft begrijpelijkerwijs een ononderbroken stroom van nieuws over de verspreiding, instructies hoe het te vermijden en te overleven, analyses over oorzaken en behandeling, en speculaties over de impact op werkgewoonten, mentale gezondheid, de economie, geopolitiek en nog veel meer gegenereerd.
Without Trump’s bizarre but effective grip on the party, Republicans may well face a period of vicious infighting, which could conceivably tear their party apart.
Mijn eigen periode van thuisdetentie heeft de volgende reflecties geproduceerd, die ik met enige terughoudendheid aan het koor der deskundigen wil toevoegen.
Mühlhahn noteert dat in de Chinese kosmologie de menselijke en natuurlijke wereld onlosmakelijk met elkaar verbonden zijn.
'Wanneer de goede orde werd gerespecteerd ging het in de fysieke wereld van een leien dakje en floreerde de menselijke wereld,' zo schrijft hij.
Maar 'wanneer deze orde niet werd gerespecteerd zouden abnormale of destructieve gebeurtenissen zoals aardbevingen, overstromingen, eclipsen, of zelfs epidemieën plaatsvinden.'
In welke zin is COVID-19 het resultaat van het niet respecteren van de 'goede orde' der dingen?
In de Chinese gedachte gaat de goede orde over goed bestuur, en dit omvat ook het in stand houden van de goede relatie tussen de menselijke en natuurlijke wereld.
Gezondheidsexpert Alanna Shaikh denkt dat er ongetwijfeld meer pandemieën zullen volgen als 'resultaat van de manier waarop wij mensen met onze planeet interacteren.'
Dit omvat niet alleen de door de mens veroorzaakte opwarming van de aarde, die een gastvrijer milieu voor pathogenen schept, maar ook ons doorstoten naar de laatste wilde plekken op aarde.
'Wanneer we het Amazoneregenwoud verbranden en omploegen […], wanneer het laatste Afrikaanse oerwoud tot boerderijen wordt omgevormd, wanneer wilde dieren in China bejaagd worden totdat ze zijn uitgestorven, komen mensen in contact met wildpopulaties waarmee ze nog nooit eerder in contact zijn geweest,' zegt Shaikh.
Dit omvat ook dichter-dan-ooit ontmoetingen met vleermuizen en schubdieren die allebei als potentiele bronnen van COVID-19 geïdentificeerd zijn.
Zolang we er niet in slagen om de autonomie van de natuur te respecteren zal de natuur terugslaan.
De conclusie die Shaikh trekt is een kleine, wellicht omdat de grotere gevolgtrekking voor de meeste mensen te onverteerbaar is.
We moeten volgens haar een mondiaal zorgsysteem opbouwen dat goed genoeg is om landen in staat te stellen om snel op epidemieën te reageren en te voorkomen dat het pandemieën worden.
Elk land zou in staat moeten zijn om zijn besmette burgers direct te identificeren, in quarantaine te plaatsen, en te behandelen.
Een manier om dit te bereiken is, naar mijn mening, dat de regeringen van G7 een mondiale COVID-19 obligatie uitgeven waarvan de opbrengsten naar een hervormde Wereldgezondheidsorganisatie gaan die een specifiek mandaat heeft om de medische capaciteiten van elk land naar het niveau van de ontwikkelde wereld te tillen.
(Toegegeven, dat laatste is in het geval van COVID-19 zelfs onvoldoende gebleken.)
Deze WGO-uitgaven zouden bovenop de ontwikkelingsgelden van de Wereldbank moeten komen.
Shaikh maakt nog een zeer zinnig punt: 'net-op-tijd bestelsystemen zijn mooi als alles goed gaat,' zegt ze, 'maar in tijden van crisis betekent dit dat we geen reserves hebben.'
Dus als een ziekenhuis of land geen uitrustingen voor persoonlijke bescherming meer heeft moet het bijbestellen bij een aanbieder (vaak in China) en wachten totdat deze de goederen geproduceerd en verscheept heeft.
Deze kritiek is op veel meer dan medische aanbestedingen van toepassing; het daagt de heersende net-op-tijd orthodoxie in het zakenleven uit.
Efficiënte markten vergen niet van bedrijven om volledige inventarissen te hebben, maar in plaats daarvan net genoeg 'voorraad' om de consument vanuit vraagoogpunt tevreden te stellen.
In deze visie is het vasthouden van financiële reserves voor donkere dagen ook verspilling omdat er in efficiënte markten geen donkere dagen voorkomen.
Maar wanneer de wereld een 'schok' zoals de financiële krach van 2008 meemaakt stort het efficiënte marktmodel in en daarmee de economie.
Idealiter zou enige mondiale autoriteit een strategische reserve van medische voorzieningen moeten houden die nodig zijn om het leven voor beperkte tijd (zeg drie maanden) te ondersteunen in het geval van een gespecificeerde serie dreigingen voor de volksgezondheid.
Deze reserve zou moeten worden gefinancierd door belastingen geheven op nationale overheden in proportie tot hun nationale inkomen.
Maar dit soort opslag kan ook nationaal of regionaal gedaan worden; de Europese Unie zou een ideaal startpunt zijn.
Niets van dit alles echter adresseert de veel grotere kwestie van de juiste relatie tussen mens en natuur.
In een college uit 2014 zet wetenschappelijk schrijver Stephen Petranek acht gebeurtenissen die de wereld zoals we die kennen tot een einde kunnen brengen op een rij: pandemieën, zonnestormen, gigantische aardbevingen, vulkaanuitbarstingen, biologische ongelukken, broeikaseffecten, atoomoorlog, en een botsing met een meteoriet.
Vier hiervan zouden 'natuurrampen' zijn, als in cataclysmische gebeurtenissen die niet voortkomen uit de manier waarop wij leven.
Maar de andere vier – pandemieën, biologische ongelukken, atoomoorlog, en opwarming van de aarde – zouden direct resulteren uit de manier waarop mensen met de natuur interacteren.
Het COVID-19 virus kan hoe angstwekkend het nu ook lijkt uiteindelijk zo mild en controleerbaar blijken te zijn dat het er niet in slaagt om ons van onze gewoonten af te brengen.
Psycholoog en Nobelprijswinnaar economie Daniel Kahneman denkt zelfs dat 'geen enkele hoeveelheid psychologisch bewustzijn de tegenzin van mensen om hun levensstandaard te verlagen zal overkomen.'
Maar we zouden niet wijs zijn om te blijven vertrouwen op technische oplossingen om ons uit elke put waar we met onze overdadige levensstijl in terecht komen te trekken, omdat we vroeger of later geen medische oplossingen meer over hebben voor het probleem van de 'goede orde.'
We moeten onze gedwongen stilstand gebruiken om te overdenken welke oplossingen wel zouden werken.
JOHANNESBURG/NEW YORK – Financiële digitalisering – de dankzij de digitale revolutie op gang gebrachte structurele transformatie van het hele financiële ecosysteem – kan de mondiale inspanningen katalyseren om de duurzame ontwikkeling te financieren.
Volgens het McKinsey Global Institute kan het uitgebreide gebruik van financiële technologie (fintech) de groei in de ontwikkelingslanden in 2025 $3,7 bln hoger doen uitkomen, vooral dankzij de toegenomen productiviteitswinsten en de bredere financiële insluiting.
Maar als de beloften van de digitalisering vervuld moeten worden, zal de wereld de financierings- en investeringsstrategieën nauwer moeten doen aansluiten bij duurzame ontwikkelingsresultaten.
Vorige maand heeft secretaris-generaal António Guterres van de Verenigde Naties een task force op het gebied van de digitale financiering bijeengeroepen om dit ingewikkelde probleem aan te pakken.
Wij zijn vereerd dat we als duo-voorzitters mogen aantreden voor deze mondiale inspanning.
Om voor de hand liggende redenen is financiering de sleutel tot het verwezenlijken van de Sustainable Development Goals (Duurzame Ontwikkelingsdoelstellingen, kortweg SDGs) en de emissiedoeleinden die in het Parijse klimaatakkoord van 2015 zijn geformuleerd.
Maar hoewel de mondiale besparingen ruimschoots volstaan om de transitie naar duurzame ontwikkeling te financieren, is het mondiale financiële systeem er tot nu toe niet in geslaagd aanbod en vraag effectief op elkaar af te stemmen.
Het bescheiden succes dat sommige landen hebben behaald met het financieren van duurzame ontwikkeling is niet overeenkomstig de behoeften geweest.
De mondiale financiële en economische crisis die in 2008 is begonnen – en de daaropvolgende reacties van toezichthouders en beleidsmakers – hebben de economische groei, de banencreatie en de inkomensgelijkheid beïnvloed.
Initiatieven als China’s Belt and Road Initiative kunnen ook nieuwe middelen vrijmaken voor investeringen in infrastructuur.
Iedere vorm van nationaal of internationaal beleid kan bepalen of financiering duurzame ontwikkeling oplevert of juist niet.
Maar het is de digitalisering die het grootste verschil op lange termijn zou kunnen maken, door de kracht te benutten van nieuwe bedrijfsmodellen die worden gevoed door technologieën als mobiele connectiviteit, kunstmatige intelligentie, big data, blockchain en het Internet of Things.
Uiteindelijk zal de invloed van de digitalisering op de duurzame ontwikkeling afhangen van de vraag of de komst van meer en goedkopere data, samen met snellere manieren om die te analyseren, zal resulteren in financieringsbeslissingen die meer rekening houden met de hedendaagse sociale en ecologische kosten.
Fintech kan burgers een centrale rol geven in het bewerkstelligen van goede ontwikkelingsresultaten.
Kenia’s digitale revolutie heeft arme huishoudens geholpen toegang te verkrijgen tot van alles en nog wat, van zonne-energie tot de markten voor staatsobligaties.
Crowdfunding platforms als het Britse Abundance, het Duitse EcoCrowd en het Japanse NPO Bank ontsluiten verantwoordelijke, duurzame kredietoplossingen.
In China heeft het Ant Forest-platform van Ant Financial ruim 300 miljoen mensen geholpen hun ecologische voetafdruk te verminderen.
Diensten voor het delen van fietsen maken gebruik van op apps gebaseerde fintech-betalingsoplossingen om hun koolstofarme, gezondere manier van vervoer beschikbaar te maken voor miljoenen mensen in steden over de hele wereld.
Kortom, er zijn al verleidelijke aanwijzingen voor de macht van de digitale revolutie bij het bevorderen van de financiering van duurzaamheid.
Het veranderen van de manier waarop mensen bankieren en investeren, en het democratiseren van de toegang tot het financiële systeem, zijn essentieel voor het breder aanjagen van de ontwikkeling.
Volgens het UN Capital Development Fund is financiële insluiting van mensen die nog geen bankrekening hebben voor op z'n minst acht van de SDGs van groot belang.
De uitdaging is nu om systematisch te denken en te handelen: om van voorbeelden op retail-niveau te extrapoleren om te kunnen bedenken hoe de digitalisering het financiële systeem op één lijn kan brengen met duurzame ontwikkeling; hoe beleggers risico identificeren, analyseren en terugdringen; hoe kapitaalmarkten bewegen; en hoe beleidsmakers en toezichthouders hun werk benaderen.
Het probleem is dat de meeste oplossingen gefragmenteerd en nauw gedefinieerd zijn, terwijl kwesties die een existentiële bedreiging voor de mensheid vormen – zoals de klimaatverandering – grotendeels buiten de meeste financieringsbeslissingen vallen.
Duurzame financiering voor biodiversiteit wordt vrijwel genegeerd door de fintech-revolutie.
En zelfs financiële insluiting – het terrein waarop fintech tot nu toe de grootste ontwikkelingsimpact heeft gehad – heeft nog een lange weg te gaan bij het terugdringen van de armoede en de ongelijkheid.
Tot ons ledenbestand behoren ondernemers uit de technologiesector, bank-CEO's, leiders uit de civil society, internationale normsetters, deskundigen op het gebied van de kapitaalmarkten, gouverneurs van centrale banken, ministers van Financiën en Economische zaken, en de hoofden van VN-agentschappen.
In heel 2019 zullen we nauw samenwerken met gevestigde en opkomende leiders om de problemen te analyseren, kansen te identificeren en aanbevelingen te doen om ervoor te zorgen dat de transformaties die het gevolg zijn van de financiële digitalisering uiteindelijk de planeet en haar bewoners ten goede zullen komen.
We beginnen ons werk in januari en zijn van plan onze eerste reeks bevindingen in september 2019 te presenteren.
Zoals secretaris-generaal Guterres vorige maand zei toen hij de lancering van de task force bekendmaakte, kan digitale technologie “een game changer” zijn bij het verzekeren van vooruitgang op het gebied van de SDGs.
Met leiderschap en goede richtlijnen kan de digitalisering van de financiële sector burgers de macht geven om de toekomst van de reële economie (mede) vorm te geven.
De nadruk moet nu liggen op het grijpen van deze ontwrichtende kans om ervoor te zorgen dat het financiële systeem zijn potentieel vervult om inclusieve, duurzame ontwikkeling te steunen.
PARIJS – “Het is volbracht…” In de jaren dat ik non-stop naar muziek luisterde, was de passage die door deze woorden werd gemarkeerd voor mij een van de meest intrigerende uit de Johannes-Passion van Bach.
Via een treurig klinkende sopraan, begeleid door de klaagzang van een cello, dralend tussen lied en stilte, drong deze herinnering zich op een maandagmorgen aan mij op, de dag na de tweede ronde van de Franse parlementsverkiezingen.
Datgene wat volbracht is, is uiteraard het plan van president Emmanuel Macron om een meerderheid te verkrijgen in de Nationale Assemblee.
Wat ook werd volbracht was het ongekend hoge percentage niet-stemmers: 57% van de Franse kiezers trok de neus op voor het zeldzame en kostbare voorrecht om te mogen stemmen, een voorrecht dat een paar eeuwen geleden is bedacht door mensen die geloofden in overleg, redelijkheid en verlichting.
Onvermijdelijk zullen we commentaren horen over een electoraat dat uitgeput was na een dramatisch jaar waarin de politieke fundamenten van Frankrijk zijn veranderd en de traditionele referentiepunten van het land zijn verduisterd.
Er zal ons worden gewezen op de innerlijke wijsheid van een natie die de uitkomst allang kende en zonder het te zeggen de schijn van een buitensporige overwinning wilde vermijden.
Het weer zal de schuld krijgen, of de bruggen, de media, de bitterheid van afgewezen leiders, en de onbekende nieuwe gezichten van het leger kandidaten van de president.
Ik kan de indruk niet vermijden in de oorverdovende stilte van de miljoenen die zich van een keuze onthielden de onwelluidende noot te ontwaren die je altijd hoort in triomferende fanfares.
In eerste instantie weet je nooit zeker of het alleen maar een valse noot is, het geluid van dingen die vallen en kort blijven doorrollen voordat ze eindelijk stil komen te liggen, of een echte dissonant, een schokkender interruptie, de voorbode van een echte crisis.
We kunnen niet uitsluiten dat de meest saillante statistiek van deze verkiezingen (die 57% onthoudingen!) er niet alleen op duidt dat de lijken van het politieke apparaat van gisteren hun laatste adem hebben uitgeblazen (om wellicht te herrijzen als de populistische partijen van morgen).
Het zou ook een proces van plichtsverzuim, desertie en uiteenvallen kunnen weerspiegelen, dat – buiten de stembusgang om – raakt aan het idee dat de Fransen over zichzelf hebben, een idee dat plotseling als een fantasmagorie de kop opsteekt.
Gezien de twijfelachtige sociabiliteit van de mens, die wordt gedreven door zijn lusten en passies, is het proces waardoor het volk vorm krijgt zowel nietsontziend als fragiel.
En in de echte wereld is het het sociale contract, met zijn instituties en procedures, zijn manieren van overleg, afvaardiging en bemiddeling, en in het bijzonder zijn stemmen, dat achter de nobele uitvinding van een “volk” schuilgaat en verantwoordelijk is voor het feit dat degenen die er af en toe deel van uitmaken even afzien van het een kopje kleiner maken van elkaar.
Ik kan het niet laten me af te vragen of het geluid dat we horen, in de nasleep van het enorme aantal stemonthoudingen, niet het stilvallen van deze prachtige, subtiele machine is.
Ik vraag me ook af of we niet het einde naderen van een ontbindingsproces dat de abstractie van “het volk” nu onomkeerbaar in een fictie dreigt te veranderen, een fictie die bijna onmogelijk is je voor te stellen (laat staan er een gezicht aan te geven) en nog moeilijker te geloven.
Ik vraag me af of het genoegen een volk te zijn – zoals dat werd uitgevonden door de eerste Europeanen en Amerikanen, opnieuw werd uitgevonden door de Franse vierders van de nationale eenheid op 14 juli 1790, en bejubeld door de Franse historicus en dichter Michelet – niet een ding uit het verleden aan het worden is.
We kunnen ons aanpassen aan deze irrealiteit en aan Macrons zojuist geïnstalleerde vertegenwoordigers, die zó bovennatuurlijk glad en etherisch zijn als om te suggereren dat ze misschien zijn verkozen toen Leviathan sliep.
Of we kunnen ons verlaten op Facebook en Twitter om een schijn van wil en soevereiniteit terug te brengen in wat vroeger het volk werd genoemd, via technische middelen die real-time antwoorden mogelijk maken tijdens instant-referenda.
Maar er is ook een andere optie: het, zonder erover na te denken, in het vooruitzicht van antwoorden zonder vragen en keuzes, ontdekken van een pad dat uiteindelijk alleen naar nóg meer onmenselijkheid zal leiden, als gevolg van de driften die ieder moment greep kunnen krijgen op een volk dat voelt dat het aan het wegkwijnen is.
In dat geval kunnen we ons wapenen met intelligentie, redelijkheid en moed; met kracht terugkeren naar de politieke arena; en, geïnspireerd door de erfenis van de Verlichting, de theorema's van de vertegenwoordigende democratie – een politiek systeem dat zonder gelijke is (en nog lang zal blijven) – in hedendaagse taal gieten.
We moeten bij elkaar rapen wat aan het uiteenvallen is, en wat afdrijft als ijsbergen.
We moeten de wond sluiten waaruit het levensbloed van een gefragmenteerde samenleving vloeit.
Kortom: wij, het volk, moeten ons hervinden op de overblijfselen van een smeulende wereld, die trilt onder onze voeten.
Geen enkel individu, noch een paar individuen, noch zelfs een overweldigende meerderheid kan dit volbrengen.
Wat nodig zal zijn is de algemene wil – niet langer louter de individuele of collectieve, maar de werkelijk algemene wil – van de Franse republiek.
Pas dan zal, net als in de Johannes-Passion van Bach, waarin de klaagzang “Het is volbracht” wordt gevolgd door de strijkers van de Wederopstanding, het mogelijk worden in de politiek van Frankrijk opnieuw de sporen van de Franse geschiedenis – en het pad naar Frankrijks toekomst – te ontwaren.
CAMBRIDGE – De centrale bankiers van de wereld en de wetenschappers die hen volgen hebben deze week hun jaarlijkse moment van overdenking in Jackson Hole, Wyoming.
Maar het thema van de bijeenkomst dit jaar, “Challenges for Monetary Policy” (“Uitdagingen voor het monetair beleid”), kan aanleiding geven tot een insulaire – en gevaarlijke – zelfgenoegzaamheid.
Following its targeted killing of Iran's second most powerful leader, the US could well find itself with no alternative but to devote more military resources to the Middle East, a path that could lead to additional Iranian provocations.
The targeted killing by the United States of one of Iran's top military leaders represents a significant symbolic defeat for the Iranian regime, but it does not augur all-out war.
As in previous years, Project Syndicate asked its commentators to offer their best guesses about the events and trends that will define the coming 12 months.
If there is one common theme in this year's selection, it is that what happens in 2020 will weigh on the present for many years to come.
Eenvoudig gezegd: het bijstellen van de inflatiedoelstellingen, communicatiestrategieën of zelfs balansen is geen toereikend antwoord op de uitdagingen waarmee de grote economieën geconfronteerd worden.
Nu de inflatiecijfers in de hele ontwikkelde wereld al tien jaar lager zijn dan de doelstellingen en er door de markt nog eens dertig jaar van te lage inflatie wordt verwacht, en na het mislukken van de uitgebreide pogingen van de Bank of Japan om de inflatie op te krikken, lijkt het erop dat wat voorheen werd beschouwd als een axioma feitelijk niet klopt: de centrale banken kunnen niet altijd het inflatiecijfer bepalen via het monetair beleid.
Europa en Japan zitten momenteel gevangen in wat we een monetair zwart gat zouden kunnen noemen – een liquiditeitsval, waarin minimale ruimte is voor een expansief monetair beleid.
De Verenigde Staten zijn slechts één recessie verwijderd van een soortgelijk lot, gezien het feit dat – zoals uit onderstaande figuur blijkt – er nauwelijks genoeg ruimte zal zijn om de rente te verlagen als de volgende inzinking zich voordoet.
En nu de rente op leningen met een looptijd van tien jaar ongeveer 1,5% bedraagt en de zogenoemde “forward real rate” (het verwachte rendement op een obligatie) negatief is, is de ruimte voor kwantitatieve versoepeling en begrotingsimpulsen zeer beperkt – als we er al van uitgaan dat deze instrumenten überhaupt werken (wat wij in twijfel trekken).
Deze ontwikkelingen lijken extra steun te geven aan het concept van de seculiere stagnatie; deze kwestie gaat veel dieper dan over het algemeen wordt gedacht.
In vergelijking met wat er werd verwacht toen een van ons (Summers) in 2013 probeerde het concept in ere te herstellen, zijn de tekorten en de staatsschulden veel hoger, is de nominale en de reële rente veel lager, en is de nominale bbp-groei desondanks veel trager geweest.
Dit duidt erop dat er krachten werkzaam zijn die de algemene vraag ondermijnen, waarvan het effect slechts gedeeltelijk is verzacht door het begrotingsbeleid.
Conventionele beleidsdiscussies zijn geworteld in de (inmiddels oude) neo-Keynesiaanse traditie van het beschouwen van macro-economische problemen als een weerspiegeling van fricties die het bereiken van een klassiek marktevenwicht vertragen.
Het idee is dat een combinatie van een lage inflatie, een dalende “neutral real interest rate” (de “natuurlijke” rente, ofwel de rente die de economie ondersteunt als er sprake is van volledige werkgelegenheid bij een constante inflatie) en een effectief lagere limiet op de nominale rente het herstel van volledige werkgelegenheid in de weg staan.
Volgens deze inzichten is alles wat kan worden ondernomen om de reële rente omlaag te krijgen constructief, en kan een seculiere stagnatie met voldoende renteflexibliteit worden overwonnen.
Nu het onmiddellijke probleem de buitensporige reële rente is, is het alleen maar logisch om eerst naar de centrale banken en het monetaire beleid te kijken.
De vrijwel universele tendens onder centrale bankiers is geweest om het samengaan van een zeer lage rente en een niet versnellende inflatie te interpreteren als bewijs dat de natuurlijke rente is gedaald, en om een conventioneel monetair beleidskader te gebruiken met een gewijzigde natuurlijke rente.
Er zijn gegronde redenen om aan te nemen dat het vermogen van een lagere rente om de economie te stimuleren is verzwakt – of zelfs in zijn tegendeel is omgeslagen.
Het belang van beoogde besparingseffecten is toegenomen nu de rente is gedaald, terwijl het negatieve effect van renteverlagingen op het besteedbaar inkomen is toegenomen naarmate de staatsschuld steeds verder is gestegen.
In het huidige klimaat ondermijnt een dalende rente de kapitaalpositie van financiële bemiddelaars, en dientengevolge ook hun leencapaciteit.
Doordat de economische cyclus is gemondialiseerd, is het kanaal van de wisselkoersen minder belangrijk geworden voor het monetair beleid.
Nu de reële rente negatief is, is het twijfelachtig of de kapitaalkosten nog een belangrijke rem op de investeringen zijn.
Om als eerste het meest onheilspellende geval te nemen: als renteverlagingen zowel positieve als negatieve gevolgen hebben voor de vraag, zou het kunnen zijn dat er geen enkele rentestand is die bijdraagt aan een volledige benutting van de beschikbare capaciteit.
Voorbij een bepaald punt zouden renteverlagingen de vraag wel eens kunnen inperken in plaats van verruimen.
In dat geval zal het monetair beleid niet alleen niet in staat zijn om volledige werkgelegenheid te bewerkstelligen, maar zal het evenmin in staat zijn de inflatie te verhogen.
Als de vraag voortdurend tekortschiet ten opzichte van de capaciteit, impliceert de zogenoemde Phillips-curve (die de kortetermijn-relatie tussen inflatie en werkloosheid weergeeft) dat de inflatie eerder de neiging zal hebben om te dalen dan om te stijgen.
En ook al zorgen renteverlagingen voor een stijging van de vraag, dan nog zijn er substantiële redenen voor zorg als dit effect zwak is.
Het zou kunnen zijn dat ieder voordeel op de korte termijn teniet wordt gedaan door de nadelige effecten van een lagere rente op de toekomstige economische prestaties.
Vanuit een macro-perspectief bezien bevordert een lage rente het lenen en zeepbellen op de huizen- en aandelenmarkten door de kredietkosten te verlagen, en beleggers ertoe aan te zetten op jacht te gaan naar rendement.
Vrijwel iedere verklaring voor de financiële crisis van 2008 kent althans enige betekenis toe aan de gevolgen van de zeer lage rentestanden van begin deze eeuw.
In bredere zin hebben onderzoekers van financiële zeepbellen sinds de economische historicus Charles Kindleberger altijd de rol benadrukt van goedkoop geld en overmatige liquiditeit.
Vanuit een micro-perspectief bezien ondermijnen lage rentestanden de gezondheid van financiële bemiddelaars door hun winstgevendheid te verminderen, dwarsbomen ze de efficiënte allocatie van kapitaal doordat zelfs de zwakste bedrijven aan hun schuldaflossingsverplichtingen kunnen voldoen, en wordt de concurrentie wellicht eveneens gehinderd doordat gevestigde bedrijven een voordeel genieten.
Er is iets ongezonds aan een economie waarin bedrijven op winstgevende wijze kunnen lenen en investeren, ook al biedt het onderhavige project geen enkel rendement.
Deze overwegingen duiden erop dat renteverlagingen misschien niet alleen niet toereikend zijn, maar ook nog eens contraproductief, als antwoord op seculiere stagnatie.
Deze formulering van de kijk op seculiere stagnatie is nauw verwant met de recente kritiek van de econoom Thomas Palley op “zero lower bound economics”: een negatieve rente zou wel eens geen oplossing kunnen zijn voor Keynesiaanse werkloosheid.
Meer in het algemeen zijn we steeds meer gaan instemmen met het punt dat schrijvers in de post-Keynesiaanse (of wellicht beter gezegd, oorspronkelijke Keynesiaanse) traditie maken: dat minder de nadruk moet worden gelegd op de rol van specifieke fricties en rigiditeiten bij economische schommelingen, ten faveure van een fundamenteler tekortschietende algemene vraag.
Als renteverlagingen ontoereikend of contraproductief zijn, is het vernuft van centrale bankiers om het monetair beleid te versoepelen in een klimaat van seculiere stagnatie precies datgene wat niet nodig is.
Wat wél nodig is, is het eerlijk bekennen van hun onmacht, zodat de pogingen van regeringen om de vraag te bevorderen via het begrotingsbeleid en andere maatregelen kunnen worden ondersteund.
In plaats van nog meer neo-Keynesiaanse economie hopen we, maar verwachten we niet, dat de bijeenkomst van dit jaar in Jackson Hole zal leiden tot een wederopleving van de oud-Keynesiaanse economie.
PARIJS – De Parijzenaren wisten na de terroristische aanslagen in januari op het satirische tijdschrift Charlie Hebdo en op een koosjere supermarkt dat er barbarij op de loer lag, en dat deze opnieuw toe zou slaan.
Maar het is één ding om iets te weten en erop te anticiperen; om echter met de grimmige werkelijkheid geconfronteerd te worden is van een geheel andere orde.
We kennen onze vijand nauwelijks, behalve de intensiteit van zijn haat en de diepten van zijn wreedheid.
Om zijn strategie te doorzien moeten we hem herkennen voor wat hij is: een intelligente – en op zijn geheel eigen manier rationele – tegenstander.
We hebben hem veel te lang veracht en onderschat, en het is van levensbelang dat we nu van koers veranderen.
De afgelopen weken heeft de terreurstrategie van de Islamitische Staat dood en verderf gezaaid op de straten van Ankara, Beirut, en Parijs, en ook in het luchtruim boven de Sinaï.
‘Koerden, Russen, Libanese sjiieten, Fransen; jullie vallen ons aan, dus we zullen jullie doden.’
Hoe meer de Islamitische Staat in het veld verslagen wordt en de controle verliest over gebied in Syrië en Irak, hoe meer hij verleid wordt om de oorlog te externaliseren om verdere interventie af te schrikken.
De gesynchroniseerde aanslagen in Parijs bijvoorbeeld vielen samen met het verlies door IS van de Iraakse stad Sinjar.
De terroristische cel die Parijs trof werd natuurlijk niet opgezet in het kielzog van de recente verliezen van de Islamitische Staat op het slagveld.
Dit demonstreert de tactische flexibiliteit van de Islamitische Staat, en we laten de beschikbaarheid van mensen die bereid zijn zelfmoord te plegen dan nog buiten beschouwing.
Dat de Islamitische Staat er dit maal in Parijs voor koos om mensen in het vizier te nemen die geen satirici, politieagenten, of joden zijn, komt doordat hun ‘gewoonheid’ ze onbeschermd liet.
Deze keer verkozen de aanvallers ‘kwantiteit’ boven ‘kwaliteit’ (vergeef me de botte formulering).
Deze strategie is mogelijk omdat het territorium dat door de Islamitische Staat wordt beheerd een veilige haven en trainingsgrond biedt.
De gebieden van het zelfuitgeroepen kalifaat betekenen hetzelfde voor de groep als het door de Taliban gecontroleerde Afghanistan voor Al-Qaeda in de jaren 90.
En het vernietigen van de ‘provincies’ van de Islamitische Staat in Libië, de Sinaï, en elders moet de nummer 1 prioriteit van de internationale gemeenschap worden.
Naast analytische klaarheid is er behoefte aan eenheid, om te beginnen in Frankrijk, waar de burgers hun politieke klasse zullen verwerpen als de leden ervan op zo een overduidelijk historisch keerpunt verdeeld blijven.
Er is ons herhaaldelijk verteld dat Europa in het midden van een identiteitscrisis zit en een nieuw project nodig heeft.
Om Europees te zijn betekent samen de gesel van het barbarisme te bestrijden, en onze waarden en onze manier van (samen-)leven te verdedigen, ondanks onze verschillen.
President Barack Obama’s verklaring na de aanslagen in Parijs laat zien dat wat Europa en de Verenigde Staten verenigt veel meer betekent dan wat ons verdeelt.
En dit gevoel van eenheid moet nog verder gaan dan Europa en de Westerse wereld, omdat de Islamitische Staat landen als Iran en Rusland (om van Turkije nog maar niet te spreken) net zo bedreigt, als niet meer, als deze het Westen doet.
Dus behalve helderheid en eenheid hebben we vastberadenheid nodig, zowel in het confronteren van de dreiging van ISIS, als in het verdedigen van onze waarden, vooral met betrekking tot de rechtsstaat.
Zijn ultieme ambitie is om een clash of civilisations te provoceren tussen het Westen en de islamitische wereld.
Wanneer Parijs wordt aangevallen als het afgelopen vrijdag werd moet je spreken van een oorlog.
Niemand wil de fouten van de VS onder president George W. Bush herhalen, maar om deze fouten als alibi te gebruiken om de wereld zoals deze nu is niet het hoofd te bieden zou slechts nog een fout, maar dan van een andere orde, zijn.
We zijn tenslotte in een politieke strijd met de Islamitische Staat verwikkeld, en een waarin onze liefde voor het leven het moet winnen van hun liefde voor de dood.
ABIDJAN – Belangrijke kenmerken van de Vierde Industriële Revolutie – de versnelling van de digitalisering, kunstmatige intelligentie (AI), cloud computing, robotica en 3D-printen – hebben duidelijke en belangrijke implicaties voor onderwijs, werkgelegenheid en de toekomst van de arbeid.
Het afgelopen decennium is het aandeel van de bevolking van het continent dat jonger is dan twintig met ruim 25 procent gestegen, en in 2070 zal dit naar verwachting de grootste leeftijdsgroep zijn.
Nu Afrika kennismaakt met de Vierde Industriële Revolutie zal de jeugd een van zijn belangrijkste bezittingen zijn.
Without Trump’s bizarre but effective grip on the party, Republicans may well face a period of vicious infighting, which could conceivably tear their party apart.
Maar om te kunnen profiteren van deze demografische trend moeten de Afrikaanse landen hun onderwijssysteem overhoop halen, teneinde het voor te bereiden op de komende technologische revolutie.
Hoewel automatisering de premies op bepaalde vaardigheden kan verhogen en de inkomensongelijkheid kan verscherpen, kan zij ook de productiviteit verhogen en nieuwe beroepen creëren.
Als zodanig vertegenwoordigt de Vierde Industriële Revolutie een unieke kans voor Afrikaanse landen om met behulp van technologie over de ontwikkelingshorden heen te springen.
De Vierde Industriële Revolutie zal bepalend zijn voor de vraag welke vaardigheden nodig zijn op de arbeidsmarkt.
Over de hele wereld neemt de vraag toe naar adaptieve sociale, gedragsmatige en niet-repetitieve cognitieve vaardigheden, en dit gaat ten koste van routineuze en nauw omschreven vaardigheden die verbonden zijn aan specifiek werk.
In Afrika neemt de vraag toe naar software-ontwerpers, marketingspecialisten, schrijvers en financiële adviseurs, terwijl de vraag naar mecaniciens, administratieve hulpkrachten en accountants daalt.
Naast het versterken van het onderwijs moeten Afrikaanse landen de investeringen verhogen in voeding, gezondheid en de sociale bescherming van kinderen.
Helaas herbergt Afrika één derde van de achtergebleven kinderen op vijfjarige leeftijd, en dat percentage stijgt nog steeds.
Toch is het verband tussen voeding en de cognitieve vermogens van een beroepsbevolking duidelijk.
Overheden die investeren in betere voeding, vooral gedurende de eerste duizend dagen, van de conceptie tot de leeftijd van twee, zullen een verreikend economisch – en humanitair – rendement tegemoet kunnen zien.
Aan de andere kant van het leeftijdsspectrum is het hoger onderwijs nu belangrijker dan ooit om werknemers erop voor te bereiden zich te kunnen aanpassen aan het veranderende beroepslandschap in de loop van hun carrière.
Uit onderzoeken in Kenia en Tanzania, aangehaald door de Afrikaanse Ontwikkelingsbank, blijkt bijvoorbeeld dat niet-repetitieve en cognitieve vaardigheden samenhangen met betere aanvangssalarissen, grotere arbeidsvreugde en mettertijd ook hogere lonen.
Bovendien is het onderwijs vooral gericht op de sociale wetenschappen en de geesteswetenschappen, en is het achtergebleven in de sectoren (natuurwetenschappen, technologie, techniek en wiskunde) die cruciaal zijn voor de Vierde Industriële Revolutie.
Als gevolg hiervan is er sprake van een toenemende mismatch tussen de zich ontwikkelende vraag van het bedrijfsleven en de vaardigheden die de Afrikaanse onderwijssystemen bieden.
Hoe eerder Afrikaanse landen dit gat kunnen dichten, des te beter zij zullen kunnen profiteren van de voordelen van nieuwe technologieën.
Egypte heeft bijvoorbeeld ʻinteractieve klaslokalenʼ geïntroduceerd, door middel van de verspreiding van 1,5 miljoen tablets, voorzien van een elektronische encyclopedie, die ook toegankelijk is vanuit schoolnetwerken en jongerencentra.
Zoʼn 2500 Egyptische scholen hebben nu al internettoegang met hoge snelheid, en nieuwe, door zonne-energie aangedreven ʻslimmeʼ klaslokalen worden met behulp van geavanceerde mobiele technologieën in afgelegen gebieden ingericht.
Op haar beurt heeft de Afrikaanse Ontwikkelingsbank ʻCoding for Employmentʼ gelanceerd, als onderdeel van zijn Jobs for Youth in Africa-strategie, om de komende generatie digitale vaardigheden te bieden.
Dit programma (dat zich richt op 15-35-jarigen) voorziet universiteiten en trainingscentra onder meer van computers en andere apparatuur, biedt – in partnerschap met toonaangevende technologiefirmaʼs – vraag-gedreven trainingsprogrammaʼs, en levert jongeren cruciale zachte en intermenselijke vaardigheden, evenals rechtstreekse werkgelegenheidskansen.
Bovendien neemt de Afrikaanse Ontwikkelingsbank, in samenwerking met wetenschappelijke instellingen, deel aan onderzoek naar de vraag hoe we de Afrikaanse onderwijssystemen wendbaarder en responsiever kunnen maken.
Hoewel de economische groei in Afrika vóór de COVID-19-crisis sterk was, was die niet inclusief; de armoede en ongelijkheid zijn in de hele regio hoog.
En hoewel het continent grote winst heeft geboekt als het gaat om het aantal kinderen dat onderwijs volgt, ligt het op een aantal terreinen achter bij andere regioʼs, zoals in het geval van het aantal jaren dat er onderwijs wordt gevolgd en de kwaliteit van de scholen.
Het percentage schoolverlaters in Afrika is nog steeds hoger dan 30 procent, ruim tweemaal het mondiale gemiddelde van 13%.
Om andere regioʼs in te kunnen halen moeten Afrikaanse landen nationale strategieën voor onderwijs en de ontwikkeling van vaardigheden adopteren, waarbij ze zich niet alleen moeten richten op jongeren, maar ook op volwassen werknemers, schoolverlaters, werkers in de informele economie en degenen die behoren tot economisch en sociaal achtergestelde groepen.
Afrikaanse werkgevers verwijzen dikwijls naar ontoereikend opgeleide werknemers als een belangrijke hinderpaal voor de groei van hun bedrijven.
Op dezelfde manier blijkt uit onderzoek van de Afrikaanse Ontwikkelingsbank dat bijna de helft van de Afrikaanse jongeren vindt dat hun vaardigheden niet aansluiten op hun werk, en dat tweederde over- of ondergekwalificeerd is, wat leidt tot lagere lonen en minder arbeidsvreugde.
Alleen door deze mismatches tussen vaardigheden en opleidingen aan te pakken kunnen Afrikaanse landen een adaptieve en flexibele beroepsbevolking opbouwen die klaar is voor de Vierde Industriële Revolutie.
Daarvoor is wel een nieuwe onderwijsfilosofie nodig die zachte vaardigheden waardeert, terwijl wordt geïnvesteerd in fundamentele en digitale infrastructuur.
Om het percentage schoolverlaters terug te dringen moeten de prikkels om naar school te gaan, evenals de toegang tot onderwijs in afgelegen gebieden, worden verbeterd, en moet de basisschool op zijn allerminst verplicht worden gesteld.
Door te zorgen voor meer vraag-gedreven onderwijs kunnen Afrikaanse landen de aanhoudende mismatches op de arbeidsmarkt terugdringen en het onderwijs zowel aantrekkelijker maken voor leerlingen als relevanter voor werkgevers.
Eén opwindende mogelijkheid is dat Afrikaanse landen nieuwe dynamische informatiesystemen gebruiken om de huidige en toekomstige behoeften van de arbeidsmarkt te meten, waardoor het voor jongeren makkelijker wordt om te horen over werkgelegenheidskansen, zich aan te melden voor een baan en de daarvoor vereiste vaardigheden te leren.
Een herinrichting van het Afrikaanse onderwijs zou zich vertalen in een hogere productiviteit en productie voor het continent als geheel.
Uit onderzoek van de Afrikaanse Ontwikkelingsbank blijkt dat verbeteringen van het percentage leerlingen dat zijn of haar opleiding voltooit en van de kwaliteit van het onderwijs (meer en betere docenten, lesboeken en andere hulpmiddelen) positief gecorreleerd zijn aan de arbeidsproductiviteit, en vervolgens met de ontwikkelingsresultaten van een land.
Het belang van de ontwikkeling van de vaardigheden van de Afrikaanse jeugd mag dus niet over het hoofd worden gezien.
Om van die relatie te kunnen profiteren moet de Afrikaanse beroepsbevolking zich gaan voorbereiden op de banen van morgen.
NAIROBI – Midden 2017, toen een cholera uitbraak in Somalië dreigde de lokale ziekenhuizen te overweldigen, vreesden zorgexperts het ergste.
Met een al endemische verwoestende droogte, ondervoeding, en armoede leek een uitbraak van dodelijke diarree gedoemd de fragiele staat te verlammen.
Alhoewel honderden mensen stierven en er nog veel meer ziek werden wist de collectieve respons van overheden, ngo’s, en lokale organisaties, waaronder de nationale Rode Halve Maan gesteund door het Rode Kruis, de ziekte te bedwingen.
De ervaring van Somalië geeft mij grote hoop voor de toekomst van Afrika, maar dient ook als geheugensteun dat de lokale capaciteit tijdens crises makkelijk kan verzuipen.
Terwijl sommige delen van Afrika qua volksgezondheid zelfvoorzienend zijn geworden blijven andere zwaar leunen op ontwikkelingshulp.
Er zijn dit jaar drie cruciale uitdagingen in het bijzonder die het Afrikaanse vermogen om humanitaire crises in goede banen te leiden hoogstwaarschijnlijk het zwaarste zullen beproeven.
Afgelopen jaar verdreef conflict in de centrale Kasai-regio van de DRC ongeveer 1,4 miljoen mensen, wat de totale gevluchte bevolking op 4,1 miljoen brengt – de grootste concentratie binnenlandse vluchtelingen in heel Afrika.
Het geweld heeft de voedselsituatie verslechterd, en meer dan 3 miljoen mensen zijn ernstig ondervoed.
Een recente inschatting door het Rode Kruis in de DRC waarschuwt dat het aantal verdreven mensen nog verder zal stijgen, en met een zich snel uitbreidende uitbraak van cholera die de regio bedreigt is er urgent een gecoördineerd plan van aanpak nodig.
De tweede uitdaging dit jaar zijn de Somalische voedseltekorten, die volgens het Famine Early Warning Systems Network worden verwacht dit jaar te intensiveren.
De benedengemiddelde regenval in 2017 zorgde voor slechte oogsten, en de meeste regio’s zijn hier nog niet volledig van hersteld.
Terwijl we humanitaire hulp naar het land sturen moeten er inspanningen worden gedaan om tot lange termijn oplossingen te komen, zoals het verbeteren van de landbouwopbrengsten, de toegang tot onderwijs, en economische kansen.
Historisch gezien is de meeste hulp voor het land altijd geoormerkt geweest voor noodhulp; zelfs de collectieve cholera respons was eng gericht op de korte termijn gezondheid.
Maar Somalië heeft wanhopig behoefte aan een meer holistische lange termijn ontwikkelingsstrategie.
Als laatste zal precies die gesel die Somalië afgelopen jaar wist te bedwingen de kop elders in de regio blijven opsteken.
De cholera uitbraak in Jemen is nu de grootste in de historie, en is de één miljoen bevestigde gevallen al gepasseerd, en ondanks jaren van internationale ontwikkelingshulp blijft de ziekte Afrika ook bedreigen.
De afgelopen veertig jaar rapporteerden Afrikaanse landen meer dan drie miljoen vermoedelijke gevallen van cholera aan de Wereldgezondheidsorganisatie, en duiken er dit jaar nieuwe gevallen op in de centraal-oostelijke en zuidelijke regio’s van Afrika.
Gelukkig bestaat er hoop dat het Somalische succes qua indamming uit 2017 kan worden gerepliceerd, wanneer gemeenschappen en individuen zich tenminste goed bewust zijn van de ziekte en de gerelateerde gevaren, en lokale actoren de nodige hulpmiddelen ontvangen.
De Global Taskforce on Cholera Control, die probeert lokale en internationale steun op te bouwen voor een verbeterde gezondheidszorg en sanitatie heeft een mondiale routekaart om cholera in 2030 te hebben uitgeroeid gepubliceerd.
Alhoewel een ambitieuze doelstelling is deze wanneer internationale organisaties en lokale overheden samenwerken haalbaar.
Natuurlijke en door mensen veroorzaakte crises zullen Afrika blijven plagen, maar organisaties zoals de mijne werken er hard aan om een zonniger toekomst te bewerkstelligen door middel van een betere opbouw van capaciteiten.
Om te slagen echter moeten lokale en internationale ontwikkelingspartners hun denkwijze heroriënteren; humanitaire hulp alleen zal de rijkgeschakeerde uitdagingen van Afrika niet kunnen oplossen.
Alhoewel er duidelijk geld nodig is moet dit strategischer besteed worden om structurele zwaktes die de instabiliteit in stand houden tegen te gaan.
Als er bijvoorbeeld meer fondsen worden besteed aan zorgprojecten op gemeenschapsniveau zouden lokale organisaties beter gepositioneerd zijn om de leiding te nemen wanneer er uitbraken dreigen.
Simpel gezegd moet de internationale ontwikkelingsgemeenschap er meer aan doen om te investeren in oplossingen aan de basis, en daarmee de Afrikanen zelf in staat stellen in plaats ze te behandelen als onderaannemers van hun eigen lijden.
Niet alleen zijn lokale organisaties beter gepositioneerd om hun weg te vinden binnen complexe culturele en linguïstische landschappen; ze hebben ook meer te verliezen als ze hier niet in slagen.
Het afgelopen jaar was voor veel Afrikanen rampzalig, omdat miljoenen leden onder droogte, honger, en geweld.
Maar in Somalië bood de gecoördineerde respons op een serieuze dreiging voor de gezondheid nieuwe hoop op een veiliger toekomst.
Wanneer lokale vindingrijkheid en internationale steun samenkomen kan de cyclus van lijden doorbroken worden.
Voor veel Afrikaanse landen is het vermogen om met vertrouwen verder te kijken dan de volgende crisis de eerste stap op de lange weg naar zelfredzaamheid.
CAMBRIDGE – Wanneer je Thomas Piketty’s nieuwe invloedrijke boek Capital in the Twenty-First Century leest, zou je kunnen concluderen dat de wereld niet zo‘n ongelijkheid heeft gekend sinds de dagen van roofbaronnen en koningen.
Dat is raar, omdat je uit een ander uitmuntend nieuw boek, The Great Escape van Angus Deaton (dat ik onlangs heb besproken), zou kunnen concluderen dat de wereld gelijker is dan ooit te voren.
Het antwoord hangt er vanaf of je alleen naar individuele landen kijkt of naar de wereld als geheel.
Het overkoepelende feit in het boek van Deaton is dat de laatste decennia meerdere miljarden mensen in de ontwikkelingswereld, vooral in Azië, zijn ontsnapt aan zeer wanhopige niveaus van armoede.
Dezelfde machine die de ongelijkheid in rijke landen heeft vergroot, heeft mondiaal voor miljarden het speelveld eerlijker gemaakt.
Van veraf bekeken en als je, laten we zeggen, een Indiër het zelfde gewicht geeft als een Amerikaan of Fransman, vallen de laatste 30 jaar onder de beste in de menselijke geschiedenis wat betreft het verbeteren van het lot van de armen.
Piketty’s briljante boek documenteert de ongelijkheid binnen landen, met de meeste focus op de rijke wereld.
Veel van de culturele reuring rond dit boek komt van mensen die zichzelf in hun eigen landen als middenklasse zien, maar die tot de hogere middenklasse behoren of zelfs rijk zijn in mondiale begrippen.
Er zijn verschillende obscure technische debatten gaande rond de feiten die Piketty de laatste 15 jaar heeft vastgelegd samen met zijn medeauteur Emmanuel Saez.
Maar ik vind hun resultaten overtuigend, vooral gezien het feit dat andere auteurs, met gebruik van geheel andere methoden, tot dezelfde conclusies zijn gekomen.
Brent Neiman en Loukas Karabarbounis van de Universiteit van Chicago bijvoorbeeld, beargumenteren dat het aandeel van arbeid in het bbp sinds de jaren zeventig mondiaal is afgenomen.
Piketty en Saez bieden echter geen echt model aan, noch doet dit nieuwe boek dat.
En het gebrek aan een model, gecombineerd met een focus op de hogere-middenklasse-landen van de wereld, maakt veel uit als het aankomt op het voorschrijven van beleid.
Zouden de volgelingen van Piketty ook maar half zo enthousiast zijn over zijn voorgestelde progressieve mondiale vermogensbelasting als deze was gericht op het corrigeren van de enorme ongelijkheden tussen de rijkste landen en de armste, in plaats van tussen degenen die goed af zijn in mondiale begrippen en de ultrarijken?
Hoe het ook zij, het idee van een mondiale vermogensbelasting is zeer problematisch qua geloofwaardigheid en uitvoering, naast het feit dat het politiek onwaarschijnlijk is.
Alhoewel Piketty er gelijk in heeft dat de kapitaalwinsten de laatste decennia gegroeid zijn, is hij te afwijzend over het brede debat onder economen over de oorzaken hiervan.
Als de belangrijkste oorzaak bijvoorbeeld de enorme instroom van Aziatische arbeid in geglobaliseerde handelsmarkten is, suggereert het groeimodel dat naar voren is gebracht door Nobelprijswinnaar econoom Robert Solow dat de kapitaalopbouw uiteindelijk zal worden afgevlakt en dat de lonen zullen stijgen.
De pensionering van een vergrijzende beroepsbevolking zal uiteindelijk ook de lonen opdrijven.
Als het aandeel van arbeid in inkomens daarentegen kleiner wordt vanwege de onverbiddelijke groei van de automatisering, zal de neerwaartse druk op dat aandeel voortduren, zoals ik een aantal jaren geleden beredeneerde in de context van kunstmatige intelligentie.
Gelukkig zijn er veel betere manieren om de ongelijkheid in rijke landen aan te pakken, terwijl de lange termijngroei in de vraag naar producten uit ontwikkelingslanden nog steeds gestimuleerd wordt.
Zo zou bijvoorbeeld een verschuiving naar een relatief vlakke verbruiksbelasting (met een grote mate van aftrekbaarheid om progressiviteit te verkrijgen) veel simpeler zijn en een effectievere manier om belasting te heffen die de accumulatie van rijkdom beperkt, vooral als de plaats waar de belasting van burgers geïnd wordt verbonden kan worden met de plaats waar hun inkomen wordt verdiend.
Een progressieve verbruiksbelasting is relatief efficiënt en vervormt beslissingen over sparen niet zoveel als de huidige inkomstenbelasting doet.
Waarom zou je naar een niet voor de hand liggende mondiale vermogensbelasting proberen te gaan als er alternatieven beschikbaar zijn die groeivriendelijk zijn, aanzienlijke inkomsten opbrengen en progressief gemaakt kunnen worden door een zeer hoge vrijstelling?
Naast een mondiale vermogensbelasting, raadt Piketty een inkomstenbelasting met een marginaal tarief van 80% aan voor de Verenigde Staten.
Alhoewel ik er sterk in geloof dat de VS meer progressieve belastingen nodig heeft, vooral voor de rijkste 0,1%, begrijp ik niet waarom hij aanneemt dat een tarief van 80% geen significante vertekeningen zou veroorzaken, vooral omdat zijn aanname een groot corpus aan werk van de Nobelprijswinnaars Thomas Sargent en Edward Prescott tegenspreekt.
Er is naast een progressieve verbruiksbelasting nog veel meer praktisch beleid dat doorgevoerd kan worden om ongelijkheid te verminderen.
Voor de VS heeft Jeffrey Frankel van Harvard University de afschaffing van payroll-belastingen voor werknemers met lage lonen, het snijden in aftrekposten voor werknemers met hoge lonen en hogere erfbelastingen voorgesteld.
Algemeen voorschools onderwijs zou de lange termijngroei vergroten, net zoals een veel grotere nadruk op het ‘een leven-lang-leren’ voor volwassenen (dit is mijn toevoeging), mogelijk via online cursussen.
CO2-belastingen zouden helpen de opwarming van de aarde af te remmen terwijl ze aanzienlijke inkomsten zouden genereren.
Bij het accepteren van de vooronderstelling van Piketty dat ongelijkheid belangrijker is dan groei, moet je bedenken dat veel burgers in ontwikkelingslanden vertrouwen op de groei van rijke landen om ze te helpen de armoede te ontvluchten.
Het voornaamste probleem van de eenentwintigste eeuw blijft om de bittere armoede in Afrika en elders te verhelpen.
De rijkste 0,1% zou sowieso meer belasting moeten betalen, maar laat ons niet vergeten dat, als het neerkomt op het verminderen van de mondiale ongelijkheid, het kapitalisme een indrukwekkende dertig jaar achter de rug heeft.
STANFORD – De ongelijkheid heeft de laatste jaren steeds meer publieke aandacht gekregen.
Dit is op allerlei plekken tot uiting gekomen, in pauselijke encyclieken en economische boekwerken van Franse socialisten, maar ook in technische, academische debatten en het taalgebruik van politici en deskundigen.
De gezondheids- en economische gevolgen van de COVID-19-pandemie hebben de zorgen er alleen maar groter op gemaakt.
Without Trump’s bizarre but effective grip on the party, Republicans may well face a period of vicious infighting, which could conceivably tear their party apart.
Er is ongelijkheid op het gebied van de kansen, maar ook op dat van de resultaten; er is algemene ongelijkheid, maar ook als het gaat om de verdeling van de inkomsten.
Wat is echt belangrijker, de verdeling van de economische taart, of het niveau en de groei van de levensstandaard?
In China is de ongelijkheid de afgelopen vier decennia enorm toegenomen, ook al zijn honderden miljoenen mensen er uit de bittere armoede getrokken.
In de Verenigde Staten ligt het bbp na belastingen per hoofd van de bevolking momenteel 50 procent hoger dan in het minder ongelijke Denemarken en Zweden, waar met hogere belastingen enorme sociale stelsels worden gefinancierd.
Van de Amerikaanse staten heeft Californië het hoogste armoedecijfer als je rekening houdt met de 20% hogere gemiddelde gezinsgrootte en de 15% hogere kosten van levensonderhoud.
Bovendien zijn de consumptie en het besteedbare inkomen aanzienlijk minder ongelijk dan de vaak genoemde cijfers doen veronderstellen.
Als je het op de langere termijn bekijkt zie je doorgaans minder ongelijkheid, wat aangeeft dat veel mensen slechts tijdelijk arm of rijk zijn.
Veel van mijn studenten hebben momenteel een laag inkomen, maar zullen het later in hun leven vrijwel zeker goed gaan doen.
Het is niet zo verwonderlijk dat er in bepaalde leeftijdscategorieën, maar ook in de loop van een individueel mensenleven, soms aanzienlijke verschillen in rijkdom optreden.
Alle gegevensbronnen hebben nu eenmaal hun sterke en zwakke punten, of het nu gaat om de omvang, de frequentie of het bereik van de steekproef, of de vergelijkbaarheid van de gegevens (wat vooral relevant is bij internationale gegevens).
Zo goed mogelijk rekening houdend met deze factoren heb ik het volgende overzicht samengesteld van de belangrijkste trends in de ongelijkheid in de VS in de afgelopen decennia.
Sinds ongeveer 1980 is de vaardigheidspremie in de lonen aanzienlijk gestegen, terwijl de reële (voor inflatie gecorrigeerde) lonen van mensen met minder vaardigheden trager zijn gestegen (wat niet hetzelfde is als een daling).
Dit weerspiegelt de voorkeur van de technologie voor geschoolde arbeid, alsmede de negatieve effecten van de mondialisering op lager geschoolde werknemers en de samenstelling van vraag en aanbod op het gebied van arbeidsvaardigheden.
In deze periode is de algemene ongelijkheid in bijna alle geavanceerde economieën toegenomen (hoewel sommigen denken dat zich een kentering zal voordoen), wat erop duidt dat het binnenlands beleid niet de primaire oorzaak kan zijn.
Evenzo is het aandeel van de arbeid in het nationale inkomen na een lange periode van stabiliteit in alle belangrijke economieën gedaald.
Intussen is de sociale mobiliteit weliswaar op een aanzienlijk niveau gebleven, maar is zij waarschijnlijk wel iets afgenomen, ook tussen de generaties onderling.
Veranderingen in de loonverdeling concentreerden zich voornamelijk in de bovenste helft van de economie, en hoewel zich een relatieve toename van de welvaart aan de top heeft voorgedaan, is deze minder groot dan sommige commentatoren beweren.
Er is inderdaad een enorme toename geweest van de overdrachtsbetalingen, zowel in contanten als in natura.
Een zesde van het Amerikaanse inkomen is afkomstig van dergelijke betalingen, en het percentage in de West-Europese verzorgingsstaten is zelfs nog hoger.
De niet-gefinancierde verplichtingen van Amerika op het gebied van de sociale zekerheid zijn gestegen tot een veelvoud van de toch al hoge staatsschuld.
Hoewel de ongelijkheid als het gaat om het besteedbare inkomen (en nog meer als het gaat om de consumptie) aanzienlijk blijft, is zij veel lager dan de ongelijkheid qua marktinkomens.
Na het optellen van de overdrachtsbetalingen en het aftrekken van de belastingen zien we dat het inkomen van de bovenste 1 procent in de VS met ruim een derde daalt, terwijl dat van de onderste 20 procent verdrievoudigt.
Tenslotte werd tot voor kort slechts beperkte vooruitgang geboekt in de strijd tegen de armoede, ondanks de proliferatie van verschillende programmaʼs die 1,2 biljoen dollar per jaar kosten.
In de drie jaar vóór de COVID-19-crisis ging de versnelling van de economische groei echter gepaard met een vermindering van de armoede tot het laagste niveau ooit.
De gemiddelde inkomens stegen veel meer dan in de voorgaande acht jaar, en de lonen stegen het snelst aan de onderkant.
De inkomenskloof tussen mensen met een universitair diploma en mensen zonder diploma werd kleiner, net als de kloof tussen witte mensen en minderheden.
De vroegere Amerikaanse president John F. Kennedy heeft ooit gezegd dat ʻeen opkomend tij alle boten optilt.ʼ (Om precies te zijn tilt een opkomend tij de meeste boten op, en laat het slechts een paar gezonken boten achter.)
In een groeiende economie is het absolute welzijn van de mensen aan de top en aan de onderkant van de inkomensladder positief gecorreleerd, zodat het belangrijkste beleid dat gevoerd moet worden beleid is dat een sterke economische groei en volledige werkgelegenheid bevordert.
In deze context is er niet veel ruimte voor een grote uitbreiding van de verzorgingsstaat, zonder dat dit de economische groei en dus de rechtvaardigheid tussen de generaties ernstig schaadt.
Een dergelijke expansie wordt beperkt door de steeds groter wordende niet-gefinancierde verplichtingen op het gebied van de sociale zekerheid, Medicare en overeenkomstige programmaʼs op lokaal niveau, alsook door de negatieve prikkels die uitgaan van hogere expliciete en impliciete belastingen (weerspiegeld door de snelheid waarmee mensen hun voordeel in rook zien opgaan naarmate hun inkomen stijgt).
Door de bestaande programmaʼs te consolideren, te moderniseren en doelgerichter te maken, kunnen de VS middelen vrijmaken voor de plekken waar deze het hardst nodig zijn.
De federale overheid heeft geen behoefte aan 47 beroepsopleidingen, verdeeld over negen agentschappen, die zoʼn 20 miljard dollar per jaar kosten en slechte resultaten opleveren.
Op dezelfde manier zou het vertragen van de groei van de sociale uitleringen voor degenen die al over aanzienlijke andere inkomsten beschikken, de behoefte aan hogere toekomstige belastingen kunnen verminderen en de oorspronkelijke doelstelling van president Franklin D. Roosevelt kunnen helpen verwezenlijken, namelijk het bieden van een zekere ʻmate van bescherming … tegen een armoedige oude dag.ʼ
Bovendien kunnen onderwijshervormingen, zoals een grotere schoolkeuze en betere salarissen, de kansen voor kansarme kinderen verbeteren.
En het belasten van een bredere basis van de economische activiteit en mensen kan de tarieven zo laag mogelijk houden, terwijl de noodzakelijke taken van de overheid toch voldoende worden gefinancierd.
Terwijl sommigen ter linkerzijde en van libertarisch rechts aandringen op een universeel basisinkomen, zou het veel beter zijn om gewoonweg lage lonen te subsidiëren voor degenen die kunnen werken.
Dit zou de inkomens verhogen, grotere prikkels bieden om te gaan werken en meer mensen op de economische ladder krijgen dan een hoog minimumloon, dat mensen uit de markt prijst en afhankelijkheid van uitkeringen creëert.
En hoewel de directe kosten van de loonsubsidies aanzienlijk zouden zijn, zouden ze gecompenseerd kunnen worden door de verlaging van de uitkeringen uit de bestaande programmaʼs.
BOSTON – Naarmate we meer te weten komen over het gevaar van inferieure of vervalste medicijnen wordt het steeds duidelijker dat dit een veel groter probleem is dan we aanvankelijk hadden gedacht.
Het is ook een gesel die het hardst gevoeld wordt in de ontwikkelingslanden, waar namaakmedicijnen en geneesmiddelen van lage kwaliteit jaarlijks ruim vijfhonderdduizend mensen het leven kosten en nog miljoenen mensen méér treffen door hun bijdrage aan het ontstaan van ziekten die resistent zijn tegen bestaande behandelingen.
Het probleem wordt nog verergerd door de aanpak van beleidsmakers in de ontwikkelingslanden, die doorgaans veel eerder naar oplossingen in het buitenland kijken dan naar binnenlandse oplossingen.
Deze kortzichtigheid is een ernstige misvatting, die de innovatie en vooruitgang in de weg staat.
Als het gaat om de bestrijding van gevaren voor de volksgezondheid, zoals de verspreiding van inferieure of namaakmedicijnen, zullen lokale oplossingen en lokale innovaties niet alleen eerder tot succes leiden; zij kunnen ook voordelen bieden die de reikwijdte van het oorspronkelijke probleem overtreffen.
In alle ontwikkelingslanden, maar vooral in Afrika, zijn twee groepen geïnteresseerd in het vinden van manieren om het hoofd te bieden aan de dreiging van slechte geneesmiddelen.
Eén groep, bestaande uit studenten, ondernemers en onderzoekers, zoekt naar oplossingen die lokaal en origineel van karakter zijn, en afgestemd op de behoeften van de gemeenschap.
Hoewel deze groep een paar innovatieve oplossingen heeft aangedragen – de Ghanese ondernemer Bright Simmons maakt bijvoorbeeld gebruik van mobiele technologie om het probleem van de namaakgeneesmiddelen aan te pakken – moeten er nog veel méér gepassioneerde lokale uitvinders en ondernemers bij betrokken worden.
Zij maken zich eveneens ernstige zorgen over de gesel van inferieure en vervalste medicijnen, maar zij aarzelen zich afhankelijk te maken van lokale innovaties.
Naar hun idee bestaan de oplossingen al, in de vorm van hoogwaardige technologieën, ontworpen en ontwikkeld in de rijkste landen van de wereld.
Voor deze groep is de uitdaging het vinden van de financiële middelen om deze technologieën te importeren.
Voor de leiders van ontwikkelingslanden lijkt de inspanning die nodig is om een ecosysteem te creëren dat innovatie ondersteunt eenvoudigweg te groot, en het rendement op die investering te klein.
Op talloze conferenties en symposia houden regeringsfunctionarissen staande dat er fondsen moeten worden gevonden om 'à la carte' oplossingen te importeren.
Onderzoek en ontwikkeling, of samenwerking met lokale ondernemers en uitvinders, staat helaas nooit op de agenda.
Er is eenvoudigweg weinig belangstelling voor het aanboren van deze enorme bron van intellect, passie en energie.
Er komen steeds meer aanwijzingen dat voor duurzame oplossingen lokale steun en lokale partners nodig zijn.
Het binnenhalen van fondsen om oplossingen uit het buitenland te importeren richt zich slechts op een deel van het probleem.
Veel landen missen de middelen om apparatuur die niet ter plekke is ontworpen te installeren, te bedienen en te onderhouden.
Wanneer misbruik en veronachtzaming ertoe leiden dat apparatuur slecht gaat functioneren, is meer geld nodig of sterft een programma een langzame dood.
Dit zorgt er niet alleen voor dat de lokale ecosystemen van de innovatie niet worden gevoed, wat zeer frustrerend is, maar ook – en telkens weer – dat de problemen die zich voordoen er niet door worden opgelost.
Hoewel sommige oplossingen voor het testen van de kwaliteit van geneesmiddelen afkomstig zijn van Afrikaanse ondernemers zoals Simmons, zijn zulke voorbeelden buitengewoon zeldzaam.
Veel oplossingen worden in de diaspora ontwikkeld, met steun van organisaties van buiten de regio.
Plaatselijke curricula richten zich niet op plaatselijke problemen en bevorderen de plaatselijke innovatie niet.
En toch is lokaal talent van cruciaal belang voor oplossingen die zowel oorspronkelijk als duurzaam zijn.
Door een alomvattende onderzoekscultuur te voeden kan plaatselijke innovatie voordelen bieden die zich uitstrekken tot ver buiten het specifieke probleem dat wordt aangepakt.
Het bevorderen van de participatie van ondervertegenwoordigde groepen en het scheppen van mogelijkheden voor educatie creëert goodwill en leidt tot transparantie en verantwoordelijkheidszin.
Het opbouwen van een stabiel fundament voor toekomstig onderzoek maakt daarnaast ook productievere publiek-private partnerschappen mogelijk, en sterkere banden tussen de opleidingsinstituten en de binnenlandse industrie, waardoor de economische groei wordt aangejaagd.
Buitenlandse organisaties zoals hulpdiensten of farmaceutische bedrijven hebben een rol te spelen bij het stimuleren van de lokale innovatie.
Ze kunnen die financieel ondersteunen, nieuwe partnerschappen creëren en beleidsmakers aanmoedigen de acceptatie ervan te bevorderen.
Dit jaar zullen de Verenigde Naties de Sustainable Development Goals (Duurzame Ontwikkelingsdoelstellingen) aannemen, die het begin markeren van de volgende fase van de mondiale pogingen om de armoede uit te roeien en de gezondheidszorg te verbeteren.
Zoals uit het voorbeeld van de aanhoudende strijd van de ontwikkelingslanden tegen vervalste en inferieure medicijnen blijkt, zal het eventuele succes hiervan in heel veel gevallen afhangen van lokale innovatie.
NAIROBI/PARIJS – Afrika staat op de drempel van een werkloosheidscrisis met mogelijk diepgaande economische, politieke en sociale gevolgen.
Maar deze crisis kan nog worden afgewend, en een van de oplossingen zou wel eens net zo simpel kunnen zijn als het aandoen van het licht.
Ieder jaar zoeken zo'n 13 miljoen Afrikaanse jongeren naar werk, maar slechts ongeveer drie miljoen van hen vindt ook daadwerkelijk een baan.
De jongerenpopulatie van het continent zal naar verwachting in 2050 verdubbelen, naar 840 miljoen, en toch voorzien de Afrikaanse scholen en universiteiten niet in genoeg afgestudeerden met de technische vaardigheden om te kunnen slagen op de arbeidsplaatsen van de toekomst.
Hoewel de Afrikaanse Ontwikkelingsbank (AfDB) binnen tien jaar 25 miljoen nieuwe banen hoopt te scheppen met haar Jobs for Youth in Africa-initiatief, is het niet onmiddellijk duidelijk waar die kansen vandaan moeten komen.
Maar één sector staat niettemin op het punt het werkgelegenheidsgat te gaan vullen: de bedrijfstak voor duurzame energie.
Deze bedrijfstak – en vooral de kleinschalige elektriciteitsopwekking met behulp van zonnepanelen op daken en groene mini-grids – kan in potentie de motor worden van de Afrikaanse werkgelegenheidsgroei.
In feite gaan we ervan uit dat een vijfde van de werkgelegenheidsbelofte van de AfDB kan worden waargemaakt door economische activiteiten die verband houden met de sector voor off-grid zonnepanelen – via directe en indirecte werkgelegenheid.
Wereldwijd is er sprake van een enorme werkgelegenheidsgroei in de duurzame energiesector, terwijl de werkgelegenheid in de traditionele elektriciteitsopwekking aan het krimpen is (vooral als gevolg van het sluiten van kolencentrales).
De Afrikaanse landen mogen een soortgelijke ontwikkeling verwachten nu zij hun best doen om universele toegang tot elektriciteit te verwezenlijken.
Om dit doel te bereiken schat de AfDB dat grofweg 40% van de nieuwe aansluitingen op het continent – 75 miljoen huishoudens – zal moeten komen van off-grid oplossingen.
Hoewel de investeringen in gedecentraliseerde duurzame energie in Afrika toenemen, ontberen ruim 600 miljoen mensen in het ten zuiden van de Sahara gelegen deel van Afrika toegang tot elektriciteit.
Voor het aansluiten van deze klanten, waarvan de meesten in landelijke gebieden wonen, zal een groot aantal geschoolde werknemers en ondernemers nodig zijn.
Hoewel de vraag naar off-grid elektriciteit volgens het International Renewable Energy Agency wereldwijd in potentie ruim 4,5 miljoen arbeidsplaatsen kan scheppen, zijn er in heel Afrika slechts zo'n 76.000 banen in de duurzame energiesector bijgekomen, nog niet 1% van de 10,3 miljoen mondiaal.
Mits op de juiste manier beheerd en ondersteund, kan de Afrikaanse duurzame energie-revolutie tot ver buiten de energiesector werkgelegenheid scheppen.
Als de Afrikaanse consumenten eenmaal toegang tot elektriciteit hebben, zullen ze ook huishoudelijke apparaten en andere goederen willen bezitten, wat vraag naar nieuwe diensten zal genereren en nog meer kansen zal scheppen voor geschoolde werknemers.
Bovendien kan elektrificatie de groei helpen bevorderen van kleine en middelgrote ondernemingen (SMEs), die onevenredig lijden als de stroom duur of onbetrouwbaar is.
Nu de helft van alle Afrikaanse bedrijven een generator heeft of deelt, en de matige beschikbaarheid van elektriciteit als een grote belemmering wordt gezien, kan gedecentraliseerde duurzame energie de Afrikaanse SMEs productief houden, en hun werknemers van werk blijven voorzien.
Off-grid oplossingen zouden ook de lancering van nieuwe bedrijven mogelijk maken, vooral in de landbouw, en hun weg naar winstgevendheid bekorten.
De Afrikaanse landen zouden ook op veel andere manieren profiteren van uitgebreide toegang tot duurzame energie, bijvoorbeeld doordat de armoede kan worden teruggedrongen, de gendergelijkheid kan worden verbeterd, de sanitaire voorzieningen kunnen worden versterkt en de uitstoot van broeikasgassen kan worden beperkt.
Zoals de vroegere secretaris-generaal van de Verenigde Naties Ban Ki-moon dikwijls heeft gezegd, zal betaalbare en schone energie “van essentieel belang” zijn om bijna alle doelstellingen te behalen van de Sustainable Development Goals van de Verenigde Naties.
Maar voor het verwezenlijken van universele toegang zal een geschoolde beroepsbevolking nodig zijn, en op dit moment lijdt Afrika aan een gebrek aan capabel menselijk kapitaal.
Energiebedrijven zoals het onze – M-KOPA heeft bijvoorbeeld ruim achthonderd voltijdsmedewerkers – vinden het nu al moeilijk om goed opgeleide talenten voor de duurzame energiesector in te huren.
In bijna iedere regio hebben de Afrikaanse landen er lang over gedaan om ervoor te zorgen dat er een nieuwe generatie energiewerknemers klaarstaat; het opbouwen van capaciteit is steeds als een lage prioriteit beschouwd.
Voor de schone-energie-toekomst van Afrika zullen veel geschoolde technici nodig zijn, en regeringen moeten nu beginnen die op te leiden.
Dankzij publiek-private partnerschappen, zoals het programma Access to Energy van Schneider Electric, zijn wereldwijd veel elektriciens opgeleid, waarvan echter slechts een fractie in Afrika.
Twee jaar geleden klaagdeAkinwumi A. Adesina, de president van de AfDB, dat veel Afrikaanse landen “in wezen onze jongeren opleidden voor de banen van gisteren, en niet voor die van de toekomst.”
Met de toegewijde steun van overheden, industrie, de civil society en multilaterale agentschappen kan gedecentraliseerde duurzame energie méér doen dan een continent verlichten; het kan het ook aan het werk zetten.
STANFORD – Nu het eerste debat tussen de Democratische kandidaten nog maar vier maanden op zich zal laten wachten, is de campagne voor de Amerikaanse presidentsverkiezingen van 2020 vroeg begonnen.
Deze verkiezingen zullen enorm veel gevolgen hebben voor de Verenigde Staten, de bondgenoten en de tegenstrevers van het land, de handelspartners en de wereldeconomie.
Het Amerikaanse beleid op het gebied van de handel, energie, ondernemingsbelasting, schulden, defensie, klimaatverandering en nog veel meer staat op het spel.
Following its targeted killing of Iran's second most powerful leader, the US could well find itself with no alternative but to devote more military resources to the Middle East, a path that could lead to additional Iranian provocations.
The targeted killing by the United States of one of Iran's top military leaders represents a significant symbolic defeat for the Iranian regime, but it does not augur all-out war.
As in previous years, Project Syndicate asked its commentators to offer their best guesses about the events and trends that will define the coming 12 months.
If there is one common theme in this year's selection, it is that what happens in 2020 will weigh on the present for many years to come.
Het is nog veel te vroeg om te voorspellen wie de uiteindelijke Democratische genomineerde gaat worden, laat staan om te zeggen of hij of zij in 2020 het presidentschap zal kunnen veroveren.
Maar nu er al twaalf kandidaten in de race zijn, is het duidelijk dat de Democraten denken dat president Donald Trump bijzonder kwetsbaar is (zijn populariteit schommelt momenteel rond de 44%).
De aandacht heeft zich tot nu toe op de senatoren geconcentreerd: Kamala Harris (Californië), Cory Booker (New Jersey), Kirsten Gillibrand (New York), Elizabeth Warren (Massachusetts), Amy Klobuchar (Minnesota) en Bernie Sanders (Vermont).
De vroegere vice-president Joe Biden zal zich naar verwachting in de strijd mengen; volgens de eerste peilingen staat hij op de eerste plaats, en Sanders op de tweede.
Michael Bloomberg, de miljardair en voormalige burgemeester van New York, senator Sherrod Brown (Ohio) en media-sensatie Beto O’Rourke zouden zich ook kandidaat kunnen stellen.
Die van uiterst links (Sanders, Warren, Harris, Booker en Gillibrand) zijn voorstander van een grote expansie van de overheid langs Scandinavisch democratisch-socialistische lijnen.
Dit houdt hogere belastingen in voor de rijken en bedrijven, en een door de staat gerund systeem voor de gezondheidszorg.
Zij zijn ook voor een radicale herstructurering van de Amerikaanse energievoorziening op basis van de zogenoemde Green New Deal, die wordt gesteund door onder meer de nieuwe Democratische afgevaardigde Alexandria Ocasio-Cortez.
Dit initiatief roept op tot het gereedmaken van ieder gebouw in de VS voor groene energie, het snel afbouwen van het gebruik van fossiele brandstoffen, en het vervangen van een groot deel van het luchtverkeer door een nationaal systeem van hogesnelheidsspoorlijnen.
Hier hoort ook de linkse wensenlijst van gegarandeerde banen en vakanties, en een basisinkomen voor degenen die “niet in staat of bereid zijn om te werken” bij.
Daarentegen zijn de waarschijnlijke kandidaten van centrum-links – Biden, Klobuchar, Bloomberg en Brown (als zij gaan meedoen) – voorstander van een meer geleidelijk beleid.
Zij claimen dat het land niet bereid is om verder te gaan dan dat en dat het zich ook niet meer dan dat kan veroorloven.
Zij zullen allemaal beweren dat ze president kunnen worden met de steun van de onafhankelijken en gematigde Republikeinen.
Als de geschiedenis als richtsnoer mag dienen, volgen kandidaten die geen zittende president zijn zelden een rimpelloos traject naar de nominatie door hun partij.
Bill Clinton won de Democratische nominatie in 1992 pas nadat hij zich had hersteld van potentieel fatale tegenslagen eerder tijdens de campagne.
En aan Republikeinse kant was John McCain zo goed als uitgeteld voordat hij een ronkende comeback maakte om de nominatie voor de verkiezingen van 2008 alsnog in de wacht te slepen.
Sommige Democratische kandidaten voor 2020 zouden ook wel eens in een vroeg stadium obstakels op hun pad kunnen vinden.
Zo zijn er de controversiële DNA-test van Warren die aantoonde dat ze geen inheems-Amerikaanse achtergrond had, Booker die heeft gezegd dat de wereld niet kan blijven doorgaan met het eten van vlees omdat koeien methaan uitstoten als ze winden laten, en Harris die van plan is de door de werkgever betaalde ziektekostenverzekering te elimineren, waarvan de meeste Amerikanen nu nog afhankelijk zijn.
Een van deze drie zou zelfs voor een totale verrassing kunnen zorgen en tóch president kunnen worden.
Of ze zouden de nominatie in de wacht kunnen slepen, om vervolgens op het grote podium te mislukken en tot een historische voetnoot te verschrompelen, zoals George McGovern, Walter Mondale en Michael Dukakis is overkomen.
Er is veel minder onzekerheid onder de Republikeinen: als zich geen grote verrassing voordoet, zal Trump met gemak opnieuw genomineerd worden.
De voormalige gouverneur van Massachusetts William Weld is een onbetekenende afleiding, terwijl de vroegere gouverneur van Ohio John Kasich eveneens overweegt zich kandidaat te stellen.
De voormalige Starbucks-topman Howard Schultz zou als Onafhankelijke een gooi naar het presidentschap kunnen doen, tot grote woede van de Democraten die bang zijn dat hij dan stemmen gaat afsnoepen van hun kandidaat.
De belangrijkste factor in de verkiezingen van 2020 zal de toestand van de economie zijn, die momenteel heel sterk is, deels dankzij de belastinghervormingen van Trump en het feit dat hij veel verstikkende regelgeving uit het tijdperk-Obama heeft teruggedraaid, hoewel slechts een klein deel van de kiezers hem daarvoor lof toezwaait.
Bovendien zou Trump aantrekkelijk kunnen zijn voor waarschijnlijke Republikeinse kiezers door op een paar van zijn verworvenheden uit zijn eerste termijn als president te wijzen.
Daartoe behoren de start van de militaire wederopbouw, de benoeming van twee conservatieve rechters in het Hooggerechtshof, en zijn nieuwe (zij het riskante) toenaderingspogingen tot Noord-Korea en China.
De uitdaging voor Trump in 2020 zal zijn genoeg kiezers uit het midden te overtuigen om hem nog eens vier jaar te geven, ondanks hun ongemak met zijn gedrag.
Het staat te bezien of Trump in staat is zijn tweets aan banden te leggen, zodat hij minder potentiële kiezers tegen zich in het harnas jaagt, en of hij – zoals onlangs in zijn State of the Union-toespraak – een poging tot het bereiken van compromissen over belangrijke kwesties kan doen, zoals hij onlangs deed op het gebied van de hervorming van het strafrechtsysteem.
Uit opiniepeilingen blijkt dat de Democraten de meeste waardering hebben voor een kandidaat die Trump kan verslaan.
Mochten de herverkiezingsvooruitzichten van Trump verzwakken, dan kan dit de waarschijnlijkheid vergroten van een extreem-linkse Democratische genomineerde met een radicale agenda.
Maar als de populariteit van Trump vooruit gaat, kan zo'n genomineerde juist een electorale ramp zijn voor de Democraten.
Als de verkiezingen van 2020 naderbij komen, zal de uitslag afhangen van een bescheiden aantal betwiste staten, waarvan er zich een paar in het Midden-Westen bevinden en de kiezers uit de arbeidersklasse herbergen die het gevoel hebben dat zij door de nationale Democraten in de steek zijn gelaten.
De Green New Deal zal geen potten kunnen breken bij de frackers uit Pennsylvania, de mijnwerkers uit Ohio en de elektriciteitsconsumenten in de regio.
Op dit moment is het beste waar de Democratische concurrenten op kunnen hopen, afgezien van een economische inzinking, Trumps gedrag, terwijl Trumps beste hoop is gelegen in de radicale beleidsagenda van veel Democratische kandidaten.
Als deze trends aanhouden, kunnen de presidentsverkiezingen van 2020 wel eens net zo dramatisch en onvoorspelbaar worden als die van twee jaar geleden.
BERKELEY – De jongste werkgelegenheidscijfers van de Verenigde Staten bevestigen dat de Amerikaanse economie zich blijft herstellen van de Grote Recessie van 2008-2009, ondanks de groeivertraging waarmee de andere G20-landen worden geconfronteerd.
Het tempo van de banengroei in de particuliere sector is tijdens deze herstelperiode feitelijk veel sterker geweest dan tijdens de opleving na de recessie van 2001.
De afgelopen 31 maanden is de werkgelegenheid in de particuliere sector met 5,2 miljoen arbeidsplaatsen gegroeid.
Het werkloosheidscijfer is nu voor het eerst in bijna vier jaar onder de 8 procent gezakt.
Maar het werkloosheidscijfer ligt nog steeds ruim twee procentpunten boven de langetermijnwaarde die de meeste economen als normaal beschouwen wanneer de economie bijna op volle toeren draait.
Bovendien bedraagt het aantal langdurig werklozen (27 weken of langer) ongeveer 40 procent van het totaal – het laagste percentage sinds 2009, maar nog steeds veel hoger dan in de voorgaande recessies sinds de Grote Depressie, en ongeveer het dubbele van wat het op een normale arbeidsmarkt zou zijn.
De Amerikaanse arbeidsmarkt is dus, ook al is zij aan de beterende hand, nog lang niet gezond.
Dit komt deels doordat het banenverlies tijdens de Grote Recessie zo groot is geweest – twee maal zo groot als die van eerdere recessies sinds de Grote Depressie.
Wat abnormaal is in termen van de Amerikaanse economische geschiedenis is niet het tempo van de banengroei in de particuliere sector sinds de recessie van 2008-2009, maar eerder de lengte en diepte van die recessie zelf.
De inzinking was een kenmerkende balansrecessie die een aanzienlijke daling van de welvaart van de huishoudens met zich meebracht en een pijnlijke schuldsanering noodzakelijk maakte.
In lijn met het gebruikelijke herstelpatroon na zulke recessies is de vraag langzaam aangetrokken, ondanks ongekende fiscale en monetaire stimuleringsmaatregelen.
Ondernemingen noemen de onzekerheid over de sterkte van de vraag en niet de onzekerheid over de regelgeving of belastingheffing als de voornaamste factor die het scheppen van nieuwe banen tegenhoudt.
De vraag in de publieke sector is eveneens gekrompen, als gevolg van de teruglopende budgetten van staten en gemeenten.
Daardoor heeft de achteruitgang van de werkgelegenheid bij de overheid, die gewoonlijk juist stijgt tijdens herstelperioden, de afgelopen drie jaar een belangrijke bijdrage geleverd aan de hoge werkloosheid.
Ondanks een bescheiden opleving in de afgelopen drie maanden zijn er bij de overheid nu 569.000 arbeidsplaatsen minder dan in juni 2009 – een dertigjarig diepterecord in termen van het percentage van de volwassen beroepsbevolking.
Volgens berekeningen van Hamilton Project zouden er, als dit percentage op het gemiddelde van 9,6 procent van de periode tussen 1980 en 2012 zou liggen (feitelijk was het tussen 2001 en 2007 zelfs hoger), ongeveer 1,4 miljoen méér banen in de publieke sector zijn dan nu.
Ongeveer 49 procent van de werkgevers zegt moeite te hebben gekwalificeerde arbeidskrachten te vinden, met name op het gebied van de informatietechnologie, de techniek en andere beroepen waarvoor specifieke vakkennis vereist is.
Hierdoor is men gaan vermoeden dat het niet goed op elkaar afgestemd zijn van de vaardigheden van werknemers en de behoeften van werkgevers een belangrijke factor zou kunnen zijn achter het hoge werkloosheidscijfer.
De huidige verhouding tussen het werkloosheidscijfer en het aantal vacatures komt overeen met patronen in eerdere herstelperioden.
Ook is er niets ongebruikelijks aan de mate waarin het aantal vacatures en de beschikbaarheid van geschikte werknemers per bedrijfstak wel of niet op elkaar aansluiten.
De arbeidsmarkt is dan heftig in beweging doordat werknemers van krimpende naar groeiende sectoren stromen.
Ook bij het huidige herstel is dat het geval en recente cijfers duiden erop dat de fricties tussen vraag naar en aanbod van arbeid per bedrijfstak terug zijn op het niveau van vóór de recessie.
Maar naarmate de Amerikaanse economie zich herstelt, ondergaat de technologische verandering een versnelling, waardoor de vraag naar specifieke vaardigheden toeneemt, terwijl het scholingsniveau van de beroepsbevolking juist is afgevlakt.
Dit is de echte frictie tussen vraag en aanbod die ook al vóór de Grote Recessie bestond en in de loop der tijd steeds groter is geworden.
Die frictie manifesteert zich in veel hogere werkloosheidscijfers voor werknemers met louter een middelbareschooldiploma dan voor werknemers met een universitaire opleiding, op ieder willekeurig moment van de conjunctuurcyclus.
De frictie komt eveneens tot uitdrukking in de aanzienlijke – en toenemende – ongelijkheid tussen de verdiensten van werknemers met louter een middelbareschooldiploma en degenen die een universitaire graad hebben behaald.
De inkomenswinst is vooral groot bij degenen die lang hebben doorgestudeerd en meerdere studies hebben voltooid, terwijl de reële lonen van werknemers met alleen een middelbareschoolopleiding – met name mannen – scherp zijn gedaald.
Het wordt steeds moeilijker voor werknemers met een relatief laag opleidingsniveau om een goedbetaalde baan te vinden, in welke sector dan ook, zelfs als de economie bijna op volle toeren draait.
De Verenigde Staten waren een groot deel van de twintigste eeuw wereldleider als het om het opleidingsniveau van de werknemers ging.
Een belangrijke factor achter deze relatieve achteruitgang is het onvermogen van het Amerikaanse schoolsysteem om te zorgen voor hoogwaardig onderwijs voor Amerikanen uit achterstandswijken, met name kinderen uit de arme milieus van minderheden en immigranten.
Volgens het meest recente bevolkingsonderzoek leeft ongeveer een kwart van de kinderen van onder de zes in armoede.
Zij hebben vermoedelijk veel minder makkelijk toegang tot programma's die hen al op jonge leeftijd voorbereiden op school, en gaan waarschijnlijk vaker naar scholen met veel leerlingen per klas, die moeite hebben ervaren leerkrachten aan te trekken en vast te houden.
Als gevolg van deze en andere problemen krijgt de gemiddelde Amerikaanse middelbare scholier ontoereikend onderwijs op belangrijke terreinen zoals schrijven, wiskunde en analytisch redeneren, wat er weer toe leidt dat minder leerlingen doorstromen naar de universiteit en hun studie ook daadwerkelijk afronden.
De Amerikaanse ervaringen komen overeen met onderzoek van de OESO waaruit blijkt dat studenten uit landen met een grotere inkomensongelijkheid minder goed scoren in academische prestatietests.
En uit een recent onderzoek van McKinsey blijkt dat het gebrek aan toereikende opleidingsmogelijkheden en de daaruit voortvloeiende inkomenskloof tot gevolg hebben dat de Amerikaanse economie gebukt gaat onder een 'permanente recessie' van 3 tot 5 procent van het bruto binnenlands product.
Om de frictie tussen vraag en aanbod op de arbeidsmarkt aan te pakken, moeten de VS dus het opleidingsniveau van huidige en toekomstige werknemers verbeteren.
Dit betekent dat er meer moet worden geïnvesteerd in onderwijs – in educatieprogramma's voor de allerkleinsten, in het basis- en middelbaar onderwijs, in universiteiten en in opleidingsprogramma's voor specifieke banen in specifieke sectoren.
Bovenal betekent het dat de inkomensongelijkheid die het gevolg is van de ongelijke kansen op onderwijs moet worden aangepakt.
BERLIJN – De jongste topconferentie van de G-7, in de prachtige alpiene setting van het Duitse Garmisch-Partenkirchen, is alweer voorbij.
Niet langer de G-8, als gevolg van de schorsing van Rusland, bestaat het forum opnieuw uitsluitend uit de traditionele westerse machten.
In een tijd dat de westerse dominantie wordt uitgedaagd door de opkomst van grote, dichtbevolkte nieuwe economische machten als Brazilië, China, India en Indonesië, geloven velen dat het huidige internationale systeem toe is aan een opknapbeurt.
In wezen is het vrijwel zeker dat zich een nieuwe wereldorde zal ontvouwen – en dat ook nog eens zeer snel.
De vorm die deze orde zal aannemen zal worden bepaald door twee verschijnselen: de mondialisering en de digitalisering.
De mondialisering stelt economieën die nog niet helemaal zijn geïndustrialiseerd in staat de vruchten te plukken van de industrialisering en te integreren in de mondiale markten – een ontwikkeling die de mondiale arbeidsdeling opnieuw heeft gedefinieerd en waardeketens heeft veranderd.
Uiteraard strekt de invloed van de digitalisering zich uit tot buiten de economie; vele culturele grenzen zijn er al door vervaagd, waardoor gewone burgers in de meest afgelegen gebieden toegang hebben gekregen tot informatie en ideeën van over de hele wereld.
Nu de inkomens zullen blijven stijgen dankzij de door de mondialisering gefaciliteerde economische ontwikkeling, zal deze culturele integratie ongetwijfeld leiden tot bredere politieke participatie, vooral onder een steeds groter wordende – en steeds veeleisender – middenklasse.
Deze trend bemoeilijkt nu al de pogingen van overheden om de binnenlandse politieke ontwikkelingen te beheersen.
In termen van het mondiale economische machtsevenwicht blijft het echter moeilijk de impact van de mondialisering en de digitalisering te voorspellen.
Hoewel deze trends ongetwijfeld de economische opkomst van sommige ontwikkelingslanden hebben bevorderd, behoudt het Westen – en vooral de Verenigde Staten – een technologische en innovatieve voorsprong.
Deze technologische voorsprong, samen met zijn enorme bezittingen en dynamische bedrijfsleven, belichaamd in Silicon Valley, kan uiteindelijk de mondiale positie van Amerika weer versterken.
Maar nu grote opkomende economieën als China en India hard hun best doen de innovatie te stimuleren, terwijl ze nog steeds profiteren van de technologische inhaalslag, is het ook mogelijk dat de aanhoudende mondialisering en digitalisering tot een voortdurende 'ont-verwesterlijking' van de internationale orde zal leiden.
Slechts de tijd zal leren of deze landen met succes de gevestigde machten zullen weten uit te dagen.
Zelfs als de VS – en tot op zekere hoogte West-Europa – hun concurrentievoordeel behouden, is het onwaarschijnlijk dat ze ook het soort mondiale geopolitieke controle in handen zullen blijven houden die ze sinds de Tweede Wereldoorlog hebben gehad, en vooral nadat de VS door de val van de Sovjet-Unie als enige supermacht zijn overgebleven.
Hoewel de VS dominant blijven op militair, politiek, economisch, technologisch en cultureel gebied, lijkt hun mondiale hegemonie al te zijn weggeëbd.
De werkelijkheid is dat de Amerikaanse mondiale geopolitieke suprematie helemaal niet zo lang heeft geduurd.
Na te zijn uitgeput door een reeks niet te winnen oorlogen tegen veel zwakkere – maar niettemin onvermurwbare – tegenstanders, waren de VS gedwongen de blik inwaarts te richten.
De machtsvacuüms die het land heeft achtergelaten hebben tot regionale crises geleid – vooral in het Midden-Oosten, Oekraïne en de Zuid- en Oost-Chinese Zee – en hebben bijgedragen aan een bredere verschuiving in de richting van instabiliteit en wanorde.
Eén mogelijkheid is de terugkeer naar een soort gedecentraliseerde orde, zoals die vóór de Industriële Revolutie bestond.
Destijds waren China en India de grootste economieën ter wereld, een status die ze deze eeuw zullen terugwinnen.
Als dat gebeurt, zullen ze zich misschien scharen bij de traditionele machten – de VS en Europa, naast Rusland – om een soort 'pentarchie' te scheppen die lijkt op het Europese systeem van machtsevenwicht van de negentiende eeuw.
Maar er zijn ernstige twijfels aan het vermogen van de meeste van deze landen om een mondiale leiderschapsrol op zich te nemen.
Nu de Europese Unie wordt geconfronteerd met ongekende uitdagingen en crises is het onmogelijk de toekomst ervan te voorspellen.
De toekomst van Rusland is zelfs nog onzekerder; tot nu toe is het land niet in staat geweest zichzelf te bevrijden van de fantoompijnen rond zijn verloren rijk, laat staan de achteruitgang van zijn samenleving en economie een halt toe te roepen.
India heeft het potentieel een belangrijke internationale rol te gaan spelen, maar heeft nog een lange weg te gaan voordat het stabiel en welvarend genoeg is om dat te doen.
Velen hebben het ontstaan van een nieuwe bipolaire wereldorde voorspeld, of zelfs een nieuwe Koude Oorlog, waarbij China de plaats zou innemen van de Sovjet-Unie als Amerika's rivaal.
Maar dit lijkt ook onwaarschijnlijk, al was het maar omdat de VS en China het zich in de onderling verbonden wereld van vandaag de dag niet kunnen veroorloven dat conflict en concurrentie de gemeenschappelijke belangen overschaduwen.
Zoals het er nu voor staat, financiert China de Amerikaanse staatsschuld en subsidieert het in zekere zin dus het mondiale gezag van de VS.
En China zou geen snelle economische groei en modernisering hebben kunnen bewerkstelligen zonder toegang tot de Amerikaanse markten.
Dat zal enorm schelen in het verzachten van de risico's die de opkomst van een nieuwe wereldmacht onvermijdelijk met zich zal meebrengen.
Tegen deze achtergrond lijkt het waarschijnlijk dat de nieuwe wereldorde zal lijken op de bipolaire orde van de Koude Oorlog – maar louter aan de oppervlakte.
Daaronder zal zij worden gekarakteriseerd door samenwerking en wederzijdse tegemoetkoming, in de naam van gedeelde belangen.
De economie zat vast in een recessie, terwijl de rest van Europa juist aan het herstellen was; het werkloosheidspercentage was hoger dan het gemiddelde van de eurozone;
Duitsland overtrad de Europese begrotingsregels door er buitensporige tekorten op na te houden; en het financiële systeem verkeerde in crisis.
Bij het overwegen van de vraag welke lessen over de Duitse ommekeer moeten worden toegepast op andere landen van de eurozone moet je onderscheid maken tussen wat de overheid kan doen en wat de verantwoordelijkheid blijft van het bedrijfsleven, de werknemers en de maatschappij in het algemeen.
Hét terrein waarop de overheid het het duidelijkst voor het zeggen heeft, is dat van de publieke financiën.
In 2003 kende Duitsland een begrotingstekort van bijna 4% van het bruto binnenlands product (bbp) – wat misschien niet zo hoog is gemeten naar de normen van vandaag, maar hoger dan het gemiddelde van de Europese Unie destijds.
Tegenwoordig heeft Duitsland een begroting die in evenwicht is, terwijl de meeste andere landen van de eurozone tekorten hebben die hoger zijn dan die van Duitsland tien jaar geleden.
De ommekeer in de Duitse overheidsfinanciën was grotendeels te danken aan een verlaging van de bestedingen.
In 2003 bedroegen de algemene overheidsuitgaven 48,5% van het bbp, wat boven het gemiddelde van de eurozone lag.
Maar de vijf jaar daarna werd er voor vijf procentpunten van het bbp bezuinigd op die uitgaven.
Als gevolg daarvan had Duitsland aan de vooravond van de Grote Recessie, die in 2008 begon, een van de laagste uitgavenniveau's van Europa.
Maar de regering kon niet echt veel doen aan het kernprobleem van Duitsland, het gebrek aan concurrentiekracht.
Vandaag de dag is het moeilijk voorstelbaar, maar tijdens de eerste jaren van de euro werd Duitsland op dit terrein voor zwak aangezien, als gevolg van de hoge lonen.
Toen de euro werd ingevoerd, werd alom gevreesd dat het Duitse concurrentiekrachtprobleem niet kon worden opgelost, omdat de autoriteiten niet langer in staat zouden zijn de wisselkoers aan te passen.
Maar we weten nu dat Duitsland wel degelijk weer concurrerend is geworden – te concurrerend, volgens sommigen, dankzij een combinatie van loonmatiging en productiviteits-verhogende structurele hervormingen.
Enerzijds was de loonmatiging het sleutelelement, hoewel de regering die niet kon opleggen.
De aanhoudend hoge werkloosheid dwong de werknemers lagere lonen en langere werktijden te accepteren, terwijl de lonen in de bloeiende economieën van de Europese periferie met 2-3% per jaar bleven stijgen.
Anderzijds voerde de Duitse regering een jaar of tien geleden belangrijke arbeidsmarkthervormingen door, maar oefenden deze maatregelen klaarblijkelijk geen invloed uit op de productiviteit.
Uit alle beschikbare gegevens blijkt dat Duitsland de afgelopen tien jaar een van de laagste productiviteitsgroeicijfers van Europa had.
Dat is niet verrassend, gezien de afwezigheid van hervormingen in de dienstensector, die alom wordt gezien als overdreven gereguleerd en beschermd.
De productiviteit in de industrie is wel enigszins gestegen, dankzij de intensieve internationale concurrentie.
Maar zelfs in Duitsland blijft de dienstensector twee maal zo groot als de industriële sector.
Grootschalige hervormingen van de dienstensector zouden dus nodig zijn om tot een betekenisvolle productiviteitswinst in de Duitse economie te komen.
Maar dit gebeurde zelfs niet in 2003, omdat alle aandacht uitging naar de internationale concurrentiekracht en de industrie.
Niettemin houdt het Duitse model een paar nuttige lessen in voor de belegerde economieën van de periferielanden van de eurozone.
Begrotingsdiscipline op de langere termijn vergt in eerste instantie terughoudendheid in het uitgavenbeleid; en arbeidsmarkthervormingen kunnen in de loop der tijd marginale groepen aan werk helpen.
Maar dit is de meest pijnlijke oplossing, die tot veel sociale en politieke instabiliteit leidt.
Een veel betere manier om de arbeidskosten te verlagen is het verhogen van de productiviteit – en Duitsland is in dit opzicht geen goed model.
Maar gelukkig worden sommige periferielanden nu door hun crediteuren gedwongen om drastische hervormingen door te voeren, niet alleen van hun arbeidsmarkt, maar ook van hun dienstensector.
Deze hervormingen, ook al zijn zij aanvankelijk uit nood geboren, bieden de voornaamste redenen voor optimisme.
In de loop der tijd zullen zij de productiviteit en de flexibiliteit bevorderen, en moeten de landen die ze grondig doorvoeren daardoor weer concurrerender worden.
De belangrijkste les die uit de ommekeer van het lot in de eurozone van de afgelopen tien jaar is te trekken, is dat je niet moet uitgaan van de problemen van het moment zelf.
De hervormingen die nu in sommige periferielanden ten uitvoer worden gelegd, gaan veel verder dan die van Duitsland een jaar of tien geleden.
De landen die deze hervormingen het langst volhouden zullen vermoedelijk in een veel betere conditie geraken.
Maar de landen die dat niet doen (en Italië lijkt in deze richting af te glijden) zullen voor een lange tijd met lage groeicijfers blijven kampen, terwijl de toppositie van Duitsland ook niet voor altijd is gegarandeerd.
Het is zeer onzeker waar individuele landen over tien jaar zullen staan, en de huidige pikorde binnen de Europese economie zou wel weer eens snel kunnen veranderen.
MILAAN – Maatregelen om de uitstoot van koolstofdioxide terug te dringen en de klimaatverandering tegen te gaan zijn lang beschouwd als fundamenteel in strijd met de economische groei.
De kwetsbaarheid van het wereldwijde economische herstel wordt vaak aangevoerd ter rechtvaardiging van het uitstellen van dergelijke maatregelen.
Maar in een recent rapport, “The New Climate Economy: Better Growth, Better Climate” (“De Nieuwe Klimaat-economie: Betere groei, beter klimaat”) van de Mondiale Commissie voor de Economie en het Klimaat, wordt deze redenering van de hand gewezen.
Het rapport komt tot de slotsom dat pogingen om de klimaatverandering te bestrijden de economische groei kunnen bevorderen in plaats van belemmeren, en dat ook nog eens betrekkelijk snel.
Iedereen die de economische prestaties sinds het begin van de financiële crisis in 2008 heeft bestudeerd, begrijpt dat balansschade – zoals buitensporige schulden en niet gedekte verplichtingen die geen schulden zijn – vertraging, plotselinge stopzetting of zelfs het teruglopen van de groei kan veroorzaken.
En degenen die bekend zijn met de groei in de ontwikkelingslanden weten dat onderinvesteringen in menselijk kapitaal, infrastructuur en de kennis- en technologiebasis van de economie uiteindelijk leiden tot balansen die een aanhoudende groei niet kunnen ondersteunen.
De gevolgen van de klimaatverandering zijn niet heel anders dan deze onhoudbare of gebrekkige groeipatronen.
Ook zij creëren in wezen een balansprobleem met betrekking tot de voorraad CO2 in de atmosfeer.
Als de huidige trend doorzet is de wereld nog slechts drie tot vier decennia (of minder) verwijderd van het moment waarop de hoeveelheid CO2 in de atmosfeer een niveau bereikt dat klimaatpatronen ontwricht, met catastrofale gevolgen voor het milieu, en voor economische en sociale systemen.
Toestaan dat het “natuurlijke kapitaal” – de hulpbronnen en ecosystemen die ten grondslag liggen aan deze systemen – uitgeput raakt is in feite een nieuwe vorm van destructieve onderinvestering.
De enorme hoeveelheid wetenschappelijk bewijsmateriaal dat de huidige klimaatprojecties ondersteunt, maakt het onwaarschijnlijk dat de wereld aanpassingen geheel en al achterwege zal laten.
Maar het zal niet makkelijk zijn de ingewikkelde coördinatie- en distributieproblemen op te lossen die zulke aanpassingen teweegbrengen, en politici – ervan overtuigd dat we ons geen agressieve terugdringingsstrategie kunnen veroorloven in een tijd dat we met zoveel andere urgente problemen kampen – kunnen ertoe worden verleid handelend optreden op te schorten.
Op grond van een grondige analyse van recente onderzoeken, ervaringen en innovaties komt het rapport tot de ondubbelzinnige conclusie dat het veel minder kostbaar zal zijn om nu tot actie over te gaan dan om te wachten.
Het groeiscenario met weinig verbranding van koolwaterstoffen ziet er helemaal niet zó veel anders uit dan het scenario waarbij veel broeikasgassen in de atmosfeer komen – totdat het laatstgenoemde in volle vaart richting de afgrond van de catastrofe gaat.
Anders gezegd, de nettokosten van het terugdringen van de CO2-uitstoot – in termen van groei, inkomsten en andere maatstaven voor de economische en sociale prestaties – zijn op de korte en middellange termijn niet heel erg hoog.
Tegen de achtergrond van wat wij nu weten over de gevolgen van het scenario met veel uitstoot van broeikasgassen voor de natuurlijke omgeving, en in het verlengde daarvan voor de gezondheid en de levenskwaliteit, zouden deze kosten zelfs negatief kunnen zijn.
De economische kosten van acties ter verlichting van de gevolgen van de klimaatverandering stijgen enorm als die actie wordt uitgesteld.
Als dat uitstel vijftien jaar of langer duurt, zal het onmogelijk zijn de terugdringingsdoelstellingen te bereiken, tegen welke kosten dan ook.
Het rapport wijst op de voordelen van het bouwen van de energie-efficiënte gebouwen en infrastructuur die nodig zijn om de mondiale economie met lage CO2-emissies van 2050 te schragen, waarbij strategieën die tot een lage uitstoot leiden in de gemeentelijke planningsprocessen worden meegenomen en gebruik wordt gemaakt van het efficiëntie-bevorderende potentieel van internet.
Voeg daar de dalende kosten van alternatieve energiebronnen aan toe, evenals de meedogenloze technologische vooruitgang, en de mondiale doelstellingen om de broeikasgassen terug te dringen lijken niet zo veraf en kostbaar meer.
Na de technologieën, beleidsopties en analyses in het rapport te hebben bestudeerd, zou je tot de conclusie kunnen komen dat groeiscenario's met weinig verbranding van koolwaterstoffen op de korte termijn, door de hogere investeringen en de lagere consumptie, een platter aanzien hebben dan tegenovergestelde scenario's.
Niettemin is het lastig ze inferieur te noemen, gezien de voordelen op middellange tot lange termijn.
Het rapport werpt ook licht op een andere belangrijke vraag in het klimaatdebat: Is mondiale samenwerking cruciaal voor het terugdringen van de klimaatverandering?
Leidt solistisch optreden van landen tot duidelijk inferieure groeitrajecten – doordat bijvoorbeeld de concurrentiekracht wordt geschaad?
Als het antwoord 'ja' luidt, lijkt internationale beleidscoördinatie een noodzakelijke voorwaarde voor vooruitgang.
Een substantieel deel van een nationale beleidsagenda waarin de omslag van een individueel land naar een groeitraject met lage CO2-uitstoot wordt ondersteund (door bijvoorbeeld de energie-efficiëntie te bevorderen) zal geen economische inzinking veroorzaken; een dergelijke inspanning zou zelfs tot hogere groeipercentages kunnen leiden dan vasthouden aan het oude groeitraject zou hebben opgeleverd.
Op het eerste gezicht lijken CO2-arme trajecten de dominante strategieën, die een volledig andere en veel gunstiger kijk bieden op de stimulerende structuren die hier aan het werk zijn.
Dit betekent dat – ook al zal internationale coördinatie een belangrijke factor zijn voor het succes op langere termijn van de actie om de gevolgen van de klimaatverandering tegen te gaan – de complicaties die daaruit voortvloeien de vooruitgang niet in de weg hoeven te staan.
Gezien de moeilijkheid van het ontwikkelen en ten uitvoer leggen van een mondiale strategie is dat goed nieuws.
Wetenschappelijk bewijsmateriaal heeft de legitieme twijfels weggenomen over de omvang van de risico's die de klimaatverandering met zich meebrengt.
Voeg dat toe aan de toenemende zorgen onder het publiek over de klimaatverandering en de voorwaarden voor doorslaggevende actie kunnen zijn vervuld.
CAMBRIDGE – Algoritmen zijn net zo bevooroordeeld als de data waarmee ze gevoed worden.
Zelfs van “officiële” statistieken mag niet worden aangenomen dat ze staan voor objectieve, eeuwige “feiten.”
De cijfers die overheden publiceren presenteren de samenleving zoals zij nu is, bezien door de lens van wat degenen die de data verzamelen relevant en belangrijk achten.
